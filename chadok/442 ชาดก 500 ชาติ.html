
<!DOCTYPE html>
<html lang="th">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>สังขชาดก ว่าด้วย อานิสงส์ถวายรองเท้า</title>
  <link href="https://fonts.googleapis.com/css2?family=Taviraj:wght@400;500;600&display=swap" rel="stylesheet">
  <style>
    body {
      font-family: 'Taviraj', 'Times New Roman', serif;
      background-color: #ffffff;
      color: #333;
      margin: 0;
      padding: 40px 20px;
      line-height: 1.8;
      font-size: 18px; 
    }
    .container {
      max-width: 800px;
      margin: 0 auto;
    }
    h1 {
      text-align: center;
      font-weight: 600;
      font-size: 32px;
      margin-bottom: 10px;
      color: #333;
    }
    h2 {
      text-align: center;
      font-weight: 400;
      font-size: 20px;
      margin-top: 0;
      margin-bottom: 30px;
      color: #555;
    }
    .audio-wrapper {
      border: 1px solid #ddd;
      border-radius: 8px;
      padding: 15px;
      margin-bottom: 40px;
      background-color: #fcfcfc;
      text-align: center;
      box-shadow: 0 1px 3px rgba(0,0,0,0.05);
    }
    .download-link {
      display: block;
      text-align: center;
      font-size: 14px;
      color: #666;
      margin-bottom: 10px;
      text-decoration: none;
    }
    audio {
      width: 100%;
      max-width: 500px;
      height: 40px;
    }
    p {
      text-indent: 3em;
      margin-bottom: 25px;
      text-align: justify;
      word-break: break-word;
    }
    p.moral {
      font-weight: 500;
      color: #444;
    }
    @media (max-width: 600px) {
      body {
        padding: 20px 15px;
        font-size: 16px;
      }
      h1 {
        font-size: 24px;
      }
      h2 {
        font-size: 16px;
      }
      p {
        text-indent: 2em;
      }
    }
  </style>
</head>
<body>
  <div class="container">
    <div class="audio-wrapper">
      <a href="#" class="download-link">↓ ดาวน์โหลดเสียงนี้ [?]</a>
      <audio controls>
        <source src="sound.mp3" type="audio/mpeg">
        เบราว์เซอร์ของคุณไม่รองรับการเล่นไฟล์เสียง
      </audio>
    </div>
    <h1>สังขชาดก ว่าด้วย อานิสงส์ถวายรองเท้า</h1><p>พระศาสดาเมื่อประทับอยู่ ณ พระวิหารเชตวัน ทรงปรารภการถวายบริขารทั้งปวงของอุบาสกผู้หนึ่ง จึงตรัสเรื่องสังขชาดกนี้ขึ้น</p><p>เรื่องมีอยู่ว่า ในพระนครสาวัตถี มีอุบาสกผู้เลื่อมใสในพระพุทธเจ้า ได้นิมนต์พระตถาคตพร้อมภิกษุ ๕๐๐ รูป เพื่อฉันภัตตาหารเป็นเวลา ๗ วัน ในวันที่เจ็ด อุบาสกได้ถวายเครื่องบริขารทุกอย่างเป็นพิเศษ โดยมีรองเท้าที่จัดทำขึ้นอย่างดี ถวายแด่พระพุทธเจ้าหนึ่งคู่, พระอัครสาวกสองคู่ และพระภิกษุสงฆ์อีก ๕๐๐ คู่ เมื่อถวายเสร็จ อุบาสกนั่งในที่ประชุมสงฆ์ พระศาสดาทรงอนุโมทนาทานของอุบาสก และตรัสว่า “การถวายบริขารของท่านเป็นการบุญอันยิ่งใหญ่ เพราะแม้ในกาลก่อน เคยมีผู้ถวายรองเท้าเพียงคู่เดียวแด่พระปัจเจกพุทธเจ้า ก็ยังได้รับอานิสงส์จนพ้นภัยในมหาสมุทรได้” จากนั้นพระองค์จึงทรงนำเรื่องราวในอดีตมาสาธก</p><p>ในอดีตกาล กรุงพาราณสี (ชื่อโมลินีในครั้งนั้น) มีพราหมณ์ผู้มั่งคั่งชื่อ สังขพราหมณ์ เป็นผู้มีศรัทธาแรงกล้า จัดตั้งโรงทาน ๖ แห่ง เพื่อช่วยเหลือคนยากไร้และคนเดินทางทุกวัน วันหนึ่ง สังขพราหมณ์คิดจะเดินทางไปสุวรรณภูมิเพื่อนำทรัพย์มาเติมเต็มทานบารมี จึงเตรียมเรือสำเภาขนาดใหญ่ และมอบหมายให้บุตรภรรยาดำเนินการให้ทานต่อไป ในระหว่างทางไปยังท่าเรืออันร้อนระอุ เขาสวมรองเท้าและกั้นร่มพลางเดินไปอย่างยากลำบาก</p><p>ณ ภูเขาคันธมาทน์ พระปัจเจกพุทธเจ้าองค์หนึ่งทรงเล็งเห็นเหตุการณ์ล่วงหน้าว่า สังขพราหมณ์จะต้องประสบภัยในมหาสมุทร และจะได้รับความช่วยเหลือจากอานิสงส์การถวายรองเท้า จึงทรงเหาะมาปรากฏกายใกล้สังขพราหมณ์ และเดินเท้าเปล่าบนผืนทรายที่ร้อนจัด สังขพราหมณ์เห็นดังนั้นก็เกิดปีติยินดี จึงนิมนต์พระปัจเจกพุทธเจ้าให้ประทับใต้ร่มไม้ แล้วถอดรองเท้าของตนล้างและชโลมน้ำมันหอม ถวายแก่พระปัจเจกพุทธเจ้าพร้อมร่มอานิสงส์นี้ทำให้พระปัจเจกพุทธเจ้าเหาะกลับสู่คันธมาทน์ แสดงให้สังขพราหมณ์เห็นถึงอานุภาพแห่งบุญ</p><p>สังขพราหมณ์ออกเดินทางทางเรือ แต่เมื่อเข้าสู่วันที่เจ็ด เรือสำเภาก็อับปางลงกลางมหาสมุทร ลูกเรือและผู้โดยสารอื่นต่างจมน้ำเสียชีวิตเป็นอาหารของสัตว์ทะเล แต่สังขพราหมณ์และอุปัฏฐาก (คนรับใช้) ยังคงยึดมั่นในศีลและทานบารมี ด้วยบุญที่ทำมา พระมหาสัตว์ได้ชโลมกายด้วยน้ำมันและบริโภคอาหารที่เตรียมไว้ ก่อนจะป่ายปีนขึ้นเสากระโดงเรือและกำหนดทิศทางเพื่อลอยคอข้ามมหาสมุทรไปได้อีกเจ็ดวัน ซึ่งตรงกับวันอุโบสถ สังขพราหมณ์จึงตั้งใจรักษาอุโบสถศีล แม้จะต้องบ้วนปากด้วยน้ำเค็ม</p><p>นางเทพธิดาชื่อ มณิเมขลา ซึ่งได้รับมอบหมายจากท้าวโลกบาลให้ดูแลผู้ทรงศีลที่ตกทุกข์ได้ยากในมหาสมุทร บังเอิญประมาทเลินเล่อมาถึงหกวัน พอวันที่เจ็ดจึงได้ออกตรวจตรา และเห็นสังขพราหมณ์ผู้ประกอบด้วยศีลและอาจาระลอยคออยู่กลางทะเล จึงเกิดสังเวชจิต ด้วยเกรงว่าจะได้รับความตำหนิ หากปล่อยให้ผู้มีบุญเช่นนี้ต้องตาย นางจึงนำถาดทองบรรจุอาหารทิพย์มามอบให้ ทว่าสังขพราหมณ์ปฏิเสธที่จะบริโภคเพราะรักษาอุโบสถ อุปัฏฐากผู้ไม่เห็นเทพธิดาได้ยินแต่เสียง จึงคิดว่าสังขพราหมณ์เพ้อคลั่งเพราะอดอาหาร และกล่าวด้วยความเป็นห่วงว่า</p><blockquote><p>ข้าแต่สังขพราหมณ์ ท่านเป็นพหูสูต ได้ฟังธรรมมาแล้ว และสมณะ<br>พราหมณ์ทั้งหลาย ท่านก็ได้เห็นมาแล้ว เหตุไร ท่านจึงแสดงคำพร่ำเพ้อ<br>ในขณะอันไม่สมควร คนอื่นนอกจากข้าพเจ้า ใครเล่าที่จะมาเจรจากับ<br>ท่านได้?</p></blockquote><p>สังขพราหมณ์เข้าใจว่าอุปัฏฐากไม่เห็นเทพธิดา จึงตอบว่า</p><blockquote><p>แน่ะสหาย เรามิได้กลัวมรณภัย ผู้อื่นที่มาเจรจากับเรามีอยู่<br>นางเทพธิดามีหน้างาม เลอโฉม ประดับเครื่องประดับทอง ยกถาดทอง<br>เต็มด้วยอาหารทิพย์ มาร้องเชิญให้ข้าพเจ้าบริโภค นางเป็นผู้มีศรัทธา<br>และปลื้มใจ ข้าพเจ้าตอบกะนางว่า ไม่บริโภค</p></blockquote><p>อุปัฏฐากจึงกล่าวแนะนำว่า</p><blockquote><p>ข้าแต่ท่านพราหมณ์ บุรุษผู้ปรารถนาความสุขได้พบเห็นเทวดาเช่นนั้นแล้ว<br>ควรถามให้ได้ความ ขอท่านจงลุกขึ้นประนมมือ ถามเทวดานั้นว่า ท่าน<br>เป็นเทวดาหรือมนุษย์?</p></blockquote><p>สังขพราหมณ์โพธิสัตว์จึงประนมมือถามนางเทพธิดาว่า</p><blockquote><p>เพราะเหตุว่า ท่านมามองดูข้าพเจ้าด้วยสายตาอันแสดงความรัก ร้อง<br>เชิญให้ข้าพเจ้าบริโภคอาหาร ดูกรนางผู้มีอานุภาพมาก ข้าพเจ้าขอถาม<br>ท่าน ท่านเป็นเทวดาหรือมนุษย์?</p></blockquote><p>นางเทพธิดาตอบพร้อมทั้งอธิบายว่า เธอคือมณิเมขลา ผู้มีหน้าที่ดูแลผู้มีคุณธรรมในมหาสมุทร และจะบันดาลสิ่งปรารถนาให้แก่สังขพราหมณ์</p><blockquote><p>ข้าแต่ท่านสังขพราหมณ์ ข้าพเจ้าเป็นเทวดาผู้มีอานุภาพมากมาในกลาง<br>สมุทรนี้ ก็เพราะเป็นผู้มีความเอ็นดู จะได้มีจิตประทุษร้ายก็หาไม่<br>ข้าพเจ้ามาในที่นี้เพื่อประโยชน์แก่ท่านนั่นเอง</p><p>ข้าแต่ท่านสังขพราหมณ์ ในสมุทรนี้มีข้าวน้ำ ที่นอน ที่นั่ง และยาน<br>พาหนะ มากมายหลายอย่าง ใจของท่านปรารถนาสิ่งใด ข้าพเจ้าจะให้<br>สิ่งนั้นทุกอย่างแก่ท่าน</p></blockquote><p>สังขพราหมณ์ได้ถามถึงเหตุแห่งโชคลาภนี้</p><blockquote><p>ข้าแต่เทพธิดาผู้มีร่างกายสวยงาม ตะโพกผึ่งผาย คิ้วงาม เอวบางร่างน้อย<br>ยัญ และการเส้นสรวงของข้าพเจ้าอย่างใด อย่างหนึ่งที่มีอยู่ ท่านเป็น<br>ผู้สามารถรู้วิบากแห่งกรรมของข้าพเจ้าทุกอย่าง การที่ข้าพเจ้าได้ที่พึ่งใน<br>มหาสมุทรนี้ เป็นวิบากแห่งกรรมอะไร?</p></blockquote><p>นางเทพธิดาเฉลยว่า</p><blockquote><p>ข้าแต่ท่านสังขพราหมณ์ ท่านได้ถวายรองเท้ากะพระภิกษุรูปหนึ่ง ผู้เดิน<br>กระโหย่งเท้า เดินสะดุ้งลำบากในหนทางอันร้อน ทักขิณานั้นอำนวยผล<br>สิ่งที่น่าปรารถนาแก่ท่านในวันนี้</p></blockquote><p>สังขพราหมณ์ปีติยินดีนักที่ทานเพียงน้อยนิดส่งผลให้เขาได้รับความปลอดภัย จึงขอเรือลำใหม่ไปยังเมืองโมลินี นางเทพธิดาก็เนรมิตเรือแก้ว ๗ ประการอันโอฬารพร้อมบรรทุกทรัพย์สมบัติเต็มลำ แล้วพา สังขพราหมณ์และอุปัฏฐากกลับสู่เมืองโมลินี พระศาสดาตรัสคาถาปิดท้ายว่า</p><blockquote><p>นางเทพธิดานั้น มีจิตชื่นชมโสมนัสปราโมทย์ นิรมิตเรืออันงดงามแล้ว<br>พาสังขพราหมณ์กับบุรุษคนใช้มาส่งถึงเมืองอันเป็นที่รื่นรมย์ยินดีอย่างยิ่ง</p></blockquote><p>สังขพราหมณ์ได้ครองชีวิตอย่างมั่งคั่งและดำเนินทานบารมี รักษาศีลจนตลอดอายุไข และเมื่อสิ้นชีวิตก็ได้ไปเกิดในภพภูมิที่ดี</p><p>พระศาสดาทรงสรุปว่า นางเทพธิดาในครั้งนั้น คือ พระอุบลวัณณาเถรีในปัจจุบัน อุปัฏฐากคือ พระอานนท์ ส่วนสังขพราหมณ์โพธิสัตว์นั้น คือ พระตถาคตเอง</p><p class="moral">ชาดกเรื่องนี้สอนให้เห็นถึงอานิสงส์อันยิ่งใหญ่ของการให้ทาน แม้สิ่งของเพียงน้อยนิดอย่างรองเท้า หากถวายด้วยจิตศรัทธาแก่ผู้ควรแก่การบูชา ย่อมนำมาซึ่งผลบุญอันประมาณมิได้ เป็นที่พึ่งในยามคับขัน และเป็นปัจจัยนำไปสู่ความสุขและความเจริญยิ่งขึ้น จบ</p>
  </div>
</body>
</html>

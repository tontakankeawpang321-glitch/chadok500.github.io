
<!DOCTYPE html>
<html lang="th">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>จุลลธนุคคหชาดก ว่าด้วย จุลลธนุคคหบัณฑิต</title>
  <link href="https://fonts.googleapis.com/css2?family=Taviraj:wght@400;500;600&display=swap" rel="stylesheet">
  <style>
    body {
      font-family: 'Taviraj', 'Times New Roman', serif;
      background-color: #ffffff;
      color: #333;
      margin: 0;
      padding: 40px 20px;
      line-height: 1.8;
      font-size: 18px; 
    }
    .container {
      max-width: 800px;
      margin: 0 auto;
    }
    h1 {
      text-align: center;
      font-weight: 600;
      font-size: 32px;
      margin-bottom: 10px;
      color: #333;
    }
    h2 {
      text-align: center;
      font-weight: 400;
      font-size: 20px;
      margin-top: 0;
      margin-bottom: 30px;
      color: #555;
    }
    .audio-wrapper {
      border: 1px solid #ddd;
      border-radius: 8px;
      padding: 15px;
      margin-bottom: 40px;
      background-color: #fcfcfc;
      text-align: center;
      box-shadow: 0 1px 3px rgba(0,0,0,0.05);
    }
    .download-link {
      display: block;
      text-align: center;
      font-size: 14px;
      color: #666;
      margin-bottom: 10px;
      text-decoration: none;
    }
    audio {
      width: 100%;
      max-width: 500px;
      height: 40px;
    }
    p {
      text-indent: 3em;
      margin-bottom: 25px;
      text-align: justify;
      word-break: break-word;
    }
    p.moral {
      font-weight: 500;
      color: #444;
    }
    @media (max-width: 600px) {
      body {
        padding: 20px 15px;
        font-size: 16px;
      }
      h1 {
        font-size: 24px;
      }
      h2 {
        font-size: 16px;
      }
      p {
        text-indent: 2em;
      }
    }
  </style>
</head>
<body>
 <div class="container">
     <div class="audio-wrapper">
      <a
        class="download-link"
        href="https://drive.google.com/uc?export=download&id="
        target="_blank"
        rel="noopener"
      >
        ↓ ดาวน์โหลดเสียงนี้
      </a>

      <iframe
        class="drive-audio"
        src="https://drive.google.com/file/d//preview"
        allow="autoplay"
        loading="lazy"
      ></iframe>
    </div>
    <h1>จุลลธนุคคหชาดก ว่าด้วย จุลลธนุคคหบัณฑิต</h1><p>พระศาสดาเมื่อประทับอยู่ ณ พระวิหารเชตวัน ทรงปรารภภิกษุผู้ถูกภรรยาเก่าประเล้าประโลม จึงตรัสพระธรรมเทศนานี้ดังนี้.</p><p>เมื่อพระศาสดาตรัสว่า ดูก่อนภิกษุ เธออันใครทำให้กระสันอยากสึก ครั้นเมื่อภิกษุนั้นกราบทูลว่า ภรรยาเก่า พระเจ้าข้า พระศาสดาจึงตรัสว่า ดูก่อนภิกษุ หญิงนี้กระทำความพินาศให้แก่เธอในบัดนี้เท่านั้นก็หามิได้ แม้ในกาลก่อน เพราะหญิงผู้นี้เธอจึงถูกตัดศีรษะด้วยดาบ ครั้นเมื่อภิกษุทั้งหลายทูลอาราธนาแล้ว จึงทรงนำเอาเรื่องในอดีตมาสาธก ดังต่อไปนี้ :</p><p>ในอดีตกาล เมื่อพระเจ้าพรหมทัตครองราชสมบัติอยู่ในนครพาราณสี พระโพธิสัตว์ได้เป็นท้าวสักกะ ในกาลนั้น พราหมณ์มาณพ ชาวเมืองพาราณสีคนหนึ่งมีนามว่า จุลลธนุคคหบัณฑิต เรียนศิลปศาสตร์ทั้งปวงในเมืองตักกสิลา ได้บรรลุความสำเร็จในวิชายิงธนู</p><p>ครั้งนั้นอาจารย์ของจุลลธนุคคหบัณฑิตนั้นคิดว่า มาณพนี้มีความรู้ในศิลปศาสตร์ได้เหมือนเรา จึงได้ยกธิดาของตนให้ จุลลธนุคคหบัณฑิตนั้นพานางเดินทางไปยังเมืองพาราณสี ระหว่างที่เดินทางไปยังเมืองนั้นได้ผ่านสถานที่แห่งหนึ่งซึ่งมีช้างป่าเชือกหนึ่งอาละวาดอยู่ ทำให้ชนทั้งหลายไม่กล้าเดินทางผ่าน เมื่อจุลลธนุคคหบัณฑิตเดินทางพร้อมภรรยาไปถึงที่นั้น ชาวบ้านทั้งหลายก็ห้ามปรามเพราะเกรงจะเกิดอันตรายแก่คนทั้งสอง แต่จุลลธนุคคหบัณฑิตก็มิได้มีความเกรงกลัวในช้างนั้น จึงพาภรรยาขึ้นสู่ปากดง ครั้นช้างนั้นได้ปรากฏตัวขึ้น จุลลธนุคคหบัณฑิตจึงเอาลูกศรยิงช้างนั้นที่กระพอง ลูกศรทะลุออกทางส่วนเบื้องหลัง ช้างได้ล้มลง ณ ที่นั้นเอง เมื่อธนุคคหบัณฑิตได้กระทำที่นั้นให้ปลอดภัยจากอันตรายแล้ว จึงได้เดินทางต่อไป จนมาถึงป่าแห่งหนึ่ง</p><p>ในดงนั้นก็มีโจร ๕๐ คนคอยปล้นคนเดินทาง เมื่อธนุคคหบัณฑิตและภรรยาเดินทางมาถึงปากทางที่จะเข้าดงนั้น ชาวบ้านก็ห้ามปรามอีกเหมือนเมื่อครั้งก่อนนั้นแหละ แต่จุลลธนุคคหบัณฑิตก็ยังเข้าไปสู่ดงนั้น เมื่อเขาได้ไปถึงสถานที่ตั้งของโจรเหล่านั้น ซึ่งกำลังฆ่าเนื้อแล้วปิ้งเนื้อกินอยู่ ณ ที่ใกล้ทางสัญจร ครั้งนั้น โจรทั้งหลายเห็นธนุคคหบัณฑิตนั้นมากับภรรยาผู้ประดับตกแต่งร่างกาย จึงคิดจะจับธนุคคหบัณฑิตนั้น หัวหน้าโจรเป็นผู้ฉลาดในลักษณะของบุรุษ เขาแลดูธนุคคหบัณฑิตนั้นเท่านั้นก็รู้ว่า ผู้นี้เป็นอุดมบุรุษ จึงไม่ให้โจรแม้แต่คนหนึ่งลุกขึ้น</p><p>ธนุคคหบัณฑิตส่งภรรยาไปยังพวกโจรเหล่านั้น แล้วสั่งว่า เธอจงไปพูดว่า ท่านทั้งหลายจงให้เนื้อย่างไม้หนึ่งแก่เราทั้งสอง แล้วจงนำเนื้อมา ภรรยานั้นได้ไปพูดว่า ได้ยินว่า ท่านทั้งหลายจะให้เนื้อย่างไม้หนึ่ง หัวหน้าโจรยังเกรงในตัวธนุคคหบัณฑิตจึงให้เนื้อย่าง แต่พวกสมุนโจรต่างพูดว่า พวกเราจะกินเนื้อย่างสุก หัวหน้าโจรจึงได้ให้เนื้อย่างดิบไป ธนุคคหบัณฑิตจึงโกรธพวกโจรว่า ดูถูกตนจึงให้เนื้อดิบมา ฝ่ายพวกโจรก็โกรธว่า เจ้าคนนี้เท่านั้นเป็นผู้ชายคนเดียวหรือ เห็นพวกเราเป็นผู้หญิงหรือ จึงพากันลุกฮือขึ้น ธนุคคหบัณฑิตยิงโจร ๔๙ คน ด้วยลูกศร ๔๙ ลูกให้ล้มลง ลูกศรก็หมด ไม่มีสำหรับยิงหัวหน้าโจร เนื่องจากว่าในกล่องลูกศรของเขามีลูกศรอยู่ ๕๐ ลูกพอดี บรรดาลูกศรเหล่านั้น เขายิงช้างเสียลูกหนึ่ง จึงยิงพวกโจรด้วยลูกศรที่เหลืออยู่ ๔๙ ลูก</p><p>เมื่อไม่มีลูกศร ธนุคคหบัณฑิตจึงเข้าต่อสู้แล้วทำให้หัวหน้าโจรล้มลง นั่งทับบนอกของหัวหน้าโจรนั้น คิดว่าจักตัดศีรษะของนายโจรนั้น จึงให้ภรรยาที่ถือดาบอยู่ส่งดาบมาให้ ฝ่ายภรรยาของธนุคคหบัณฑิตนั้นเกิดความรักในหัวหน้าโจรขึ้น จึงส่งดาบที่อยู่ในฝักไปให้ แต่วางทางด้ามไว้ที่มือโจร วางฝักดาบไว้ที่มือของสามี นายโจรจับถูกด้ามของตัวดาบจึงชักมีดออกตัดศีรษะของธนุคคหบัณฑิต นายโจรนั้นครั้นฆ่าธนุคคหบัณฑิตแล้ว จึงพาเอาผู้หญิงไป หัวหน้าโจรได้ถามถึงชาติ และโคตรของนาง</p><p>นางบอกว่า ดิฉันเป็นธิดาของอาจารย์ทิศาปาโมกข์ในเมืองตักกสิลา</p><p>นายโจรถามว่า ชายผู้นี้ได้เธอมาด้วยเหตุอะไร</p><p>นางกล่าวว่า บิดาของดิฉันยินดีว่า นายธนุคคหะนี้ศึกษาศิลปะได้เหมือนกับท่าน จึงได้ให้แม้ดิฉันแก่นายธนุคคหะนี้ ดิฉันนั้นมีความเสน่หาในท่าน จึงให้ฆ่าสามีที่ตระกูลให้แก่ตนเสีย</p><p>นายโจรเดินคิดไปว่าเบื้องต้น หญิงนี้ให้ฆ่าสามีที่ตระกูลให้ก่อน ก็ครั้นเห็นคนอื่นอีกคนหนึ่งเข้า ก็จักกระทำอย่างนั้นนั่นแหละแม้กะเรา เราควรทิ้งหญิงนี้เสีย</p><p>ครั้นในระหว่างทางได้เห็นแม่น้ำน้อยสายหนึ่งมีพื้นตื้นมีน้ำเต็ม จึงกล่าวว่า นางผู้เจริญ จระเข้ในแม่น้ำนี้ดุร้าย พวกเราจะกระทำอย่างไร ?</p><p>นางกล่าวว่า ข้าแต่สามี ท่านจงกระทำเครื่องอาภรณ์ภัณฑ์ให้เป็นห่อของด้วยผ้าห่มของดิฉัน นำไปฝั่งโน้นแล้วจงกลับมาพาดิฉันไป</p><p>นายโจรนั้นรับคำ แล้วถือเอาเครื่องอาภรณ์ภัณฑ์ทั้งหมดลงสู่แม่น้ำ ทำทีเป็นว่ายข้ามไปถึงฝั่งโน้นแล้ว ได้ทิ้งนางไปเสีย นางเห็นดังนั้นจึงกล่าวว่า ข้าแต่สามี ทำไมท่านจึงทำทีเหมือนจะทิ้งดิฉันไป เพราะเหตุไร ? ท่านจึงกระทำอย่างนี้ มาเถิด จงพาดิฉันไปด้วย เมื่อจะเจรจากับนายโจรนั้น จึงกล่าวคาถา ๑ คาถาว่า :</p><blockquote class="thai"><p>ข้าแต่พราหมณ์ ท่านถือเอาห่อเครื่องประดับทั้งหมดข้ามฝั่งไปแล้ว ขอ<br>จงรีบกลับมานำเอาฉันข้ามไปบัดนี้.</p></blockquote><p>นายโจรได้ฟังดังนั้น ยืนอยู่ที่ฝั่งโน้นนั่นแหละ จึงกล่าวคาถาที่ ๒ ว่า :</p><blockquote class="thai"><p>แน่ะนางผู้เจริญ ท่านนับถือเราผู้อันท่านไม่เคยเชยชิด เสียกว่าสามีผู้ที่<br>เคยเชยชิดมานาน นับถือเราผู้ไม่ใช่ผัวเสียยิ่งกว่าผัว นางผู้เจริญจะ<br>พึงนับถือผู้อื่นยิ่งกว่าเราอีก เราจักไปให้ไกลยิ่งกว่าที่นี้อีก.</p></blockquote><p>ส่วนนายโจรกล่าวว่า เราจักไปจากที่แม้นี้ให้ไกลลิบ ท่านจงอยู่เถิด แล้วก็พาเอาสิ่งของเครื่องประดับหนีไปต่อหน้านางที่ร่ำร้องอยู่นั่นแล ลำดับนั้น หญิงพาลนั้นถึงความพินาศฉิบหายเห็นปานนี้ เพราะความอยากได้เกินไป จึงเป็นคนไร้ที่พึ่งพา ได้เข้าไปยังกอตะไคร้น้ำกอหนึ่ง ในที่ไม่ไกล นั่งร้องไห้อยู่.</p><p>ขณะนั้น ท้าวสักกะทรงตรวจดูโลกอยู่ ทรงเห็นนางผู้ถูกความอยากได้เกินไปครอบงำ ผู้เสื่อมจากสามีและโจร กำลังร้องไห้อยู่ ทรงดำริว่า จักข่มหญิงนี้ให้ได้อายแล้วจักกลับมา จึงทรงพาสารถีมาตลี และปัญจสิขเทพบุตร เสด็จมา ณ ที่นั้น ประทับยืนที่ฝั่งแม่น้ำแล้ว ทรงรับสั่งว่า ดูก่อนมาตลี เธอจงเป็นปลา ดูก่อนปัญจสิขะ เธอจงเป็นนก ส่วนเราจักเป็นสุนัขจิ้งจอกคาบชิ้นเนื้อไปยังที่ตรงหน้าของนาง เมื่อเราไปที่นั้น เธอจงโดดขึ้นจากน้ำตกลงตรงหน้าเรา เมื่อเป็นเช่นนั้น เราจักทิ้งชิ้นเนื้อที่คาบเสีย แล้ววิ่งไปจะงับปลา ขณะนั้น ตัวท่าน ปัญจสิขะ ที่แปลงเป็นนก จงโฉบเอาชิ้นเนื้อนั้นบินไปในอากาศ ตัวท่านมาตลี ที่แปลงเป็นปลา จงโดดลงไปในน้ำ</p><p>เทพบุตรทั้งสองรับเทวบัญชาว่า ดีละ ข้าแต่เทวะ</p><p>มาตลีสารถีได้แปลงเป็นปลา ปัญจสิขเทพบุตรได้แปลงเป็นนก ท้าวสักกะแปลงเป็นสุนัขจิ้งจอก คาบชิ้นเนื้อไปยังที่ตรงหน้าของนาง ปลาโดดขึ้นจากน้ำตกลงตรงหน้าสุนัขจิ้งจอก สุนัขจิ้งจอกทิ้งชิ้นเนื้อที่คาบแล้ววิ่งไปเพื่อจะเอาปลา ปลากระโดดไปตกลงในน้ำ นกโฉบเอาชิ้นเนื้อบินไปในอากาศ สุนัขจิ้งจอกไม่ได้ทั้งสองอย่าง มีหน้านองด้วยน้ำตา หมอบดูกอตะไคร้น้ำอยู่ นางเห็นดังนั้นคิดว่าสุนัขจิ้งจอกนี้ถูกความอยากเกินไปครอบงำ ไม่ได้ทั้งเนื้อและปลา จึงหัวเราะลั่นประดุจทุบหม้อให้แตกฉะนั้น สุนัขจิ้งจอกได้ฟังเสียงหัวเราะนั้น จึงกล่าวคาถาที่ ๓ ว่า :</p><blockquote class="thai"><p>ใครที่มาทำการหัวเราะอยู่ในพุ่มตะไคร้น้ำ ในที่นี้ก็ไม่มีการฟ้อนรำ<br>ขับร้อง หรือการดีดสีตีเป่า แน่ะนางงามผู้มีตะโพกอันผึ่งผาย ทำไมเจ้า<br>จึงมาหัวเราะอยู่ในเวลาที่ควรร้องไห้?</p></blockquote><p>นางได้ฟังดังนั้น จึงกล่าวคาถาที่ ๔ ว่า :</p><blockquote class="thai"><p>แน่ะสุนัขจิ้งจอกพาลผู้โง่เขลา ชาติชัมพุกะ เจ้าเป็นสัตว์มีปัญญาน้อย<br>เสื่อมจากปลาและชิ้นเนื้อ ซบเซาอยู่ เหมือนคนกำพร้า.</p></blockquote><p>ลำดับนั้น สุนัขจิ้งจอกจึงกล่าวคาถาที่ ๕ ว่า :</p><blockquote="thai"><p>โทษของผู้อื่นเห็นได้ง่าย ส่วนโทษของตนเห็นได้ยาก เจ้านั่นแหละ<br>เสื่อมจากผัว และชายชู้แล้ว ซบเซาแม้กว่าเราเสียอีก.</p></blockquote><p>นางได้ฟังคำของสุนัขจิ้งจอกนั้นแล้ว จึงกล่าวคาถาว่า :</p><blockquote class="thai"><p>แน่ะพระยาเนื้อชาติชัมพุกะ ท่านกล่าวอย่างใด ข้อนี้ก็เป็นอย่างนั้น ฉัน<br>ไปจากที่นี้แล้ว จักเป็นหญิงอยู่ในอำนาจของผัว.</p></blockquote><p>ลำดับนั้น ท้าวสักกเทวราชครั้นทรงสดับถ้อยคำของนางผู้ทุศีล ไร้อาจาระจึงตรัสคาถาสุดท้ายว่า :</p><blockquote class="thai"><p>ผู้ใด นำภาชนะเดินไป ถึงผู้นั้นจะพึงนำภาชนะสำริดไป บาปที่เจ้าทำไว้<br>แล้วนั่นแหละ เจ้าจะทำอย่างนั้นอีก.*</p></blockquote><p>* คำที่เป็นคาถานั้น มีความหมายว่า ดูก่อนนางผู้อาจาระ เจ้าพูดอะไร (ถ้า) ผู้ใดนำภาชนะดินไปได้ แม้ภาชนะสำริด ภาชนะทอง และภาชนะเงินเป็นต้น ผู้นั้นก็จะนำเอาไปเหมือนกัน ก็บาปนี้เจ้าทำไว้นั่นแหละ ใคร ๆ ไม่อาจชำระสะสางให้แก่เจ้า เจ้านั้นจักกระทำอย่างนี้อีกแน่นอน.</p><p>ท้าวสักกะนั้น ครั้นทรงทำนางให้ได้อายถึงประการอันแปลกอย่างนี้แล้ว ได้เสด็จไปยังสถานที่ของพระองค์ทีเดียว.</p><p>พระศาสดา ครั้นทรงนำพระธรรมเทศนานี้มาแล้ว จึงทรงประกาศสัจจะ ในเวลาจบสัจจะ ภิกษุผู้กระสันจะสึกดำรงอยู่ในโสดาปัตติผล แล้วทรงประชุมชาดกว่า ธนุคคหบัณฑิตในครั้งนั้น ได้มาเป็น ภิกษุผู้กระสันจะสึก หญิงนั้นในครั้งนั้น ได้มาเป็นภรรยาเก่า ส่วนท้าวสักกเทวราชในครั้งนั้น ได้เป็นเรา ตถาคต ฉะนี้แล</p><p class="moral">คติสอนใจจากจุลลธนุคคหชาดกนี้ คือ ความโลภและความหลงในกามคุณสามารถนำพาไปสู่ความพินาศได้ ไม่ว่าจะเป็นความพินาศทางชีวิต ทรัพย์สิน หรือแม้กระทั่งความสัมพันธ์อันดีงาม ผู้ใดไร้ยางอายและขาดความซื่อสัตย์ ย่อมไม่สามารถได้รับความไว้ใจจากผู้อื่นได้ และผู้ที่ประมาทในความชั่ว ย่อมได้รับผลกรรมนั้นอย่างหลีกเลี่ยงไม่ได้ ไม่ว่าจะผ่านมานานเพียงใด กรรมย่อมติดตามสนองผู้กระทำเสมอ จบ</p>
  </div>
</body>
</html>

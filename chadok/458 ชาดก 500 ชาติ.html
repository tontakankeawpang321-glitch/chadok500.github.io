
<!DOCTYPE html>
<html lang="th">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>อุทยชาดก ว่าด้วย บารมี ๑๐ ทัศ</title>
  <link href="https://fonts.googleapis.com/css2?family=Taviraj:wght@400;500;600&display=swap" rel="stylesheet">
  <style>
    body {
      font-family: 'Taviraj', 'Times New Roman', serif;
      background-color: #ffffff;
      color: #333;
      margin: 0;
      padding: 40px 20px;
      line-height: 1.8;
      font-size: 18px; 
    }
    .container {
      max-width: 800px;
      margin: 0 auto;
    }
    h1 {
      text-align: center;
      font-weight: 600;
      font-size: 32px;
      margin-bottom: 10px;
      color: #333;
    }
    h2 {
      text-align: center;
      font-weight: 400;
      font-size: 20px;
      margin-top: 0;
      margin-bottom: 30px;
      color: #555;
    }
    .audio-wrapper {
      border: 1px solid #ddd;
      border-radius: 8px;
      padding: 15px;
      margin-bottom: 40px;
      background-color: #fcfcfc;
      text-align: center;
      box-shadow: 0 1px 3px rgba(0,0,0,0.05);
    }
    .download-link {
      display: block;
      text-align: center;
      font-size: 14px;
      color: #666;
      margin-bottom: 10px;
      text-decoration: none;
    }
    audio {
      width: 100%;
      max-width: 500px;
      height: 40px;
    }
    p {
      text-indent: 3em;
      margin-bottom: 25px;
      text-align: justify;
      word-break: break-word;
    }
    p.moral {
      font-weight: 500;
      color: #444;
    }
    @media (max-width: 600px) {
      body {
        padding: 20px 15px;
        font-size: 16px;
      }
      h1 {
        font-size: 24px;
      }
      h2 {
        font-size: 16px;
      }
      p {
        text-indent: 2em;
      }
    }
  </style>
</head>
<body>
 <div class="container">
     <div class="audio-wrapper">
      <a
        class="download-link"
        href="https://drive.google.com/uc?export=download&id="
        target="_blank"
        rel="noopener"
      >
        ↓ ดาวน์โหลดเสียงนี้
      </a>

      <iframe
        class="drive-audio"
        src="https://drive.google.com/file/d//preview"
        allow="autoplay"
        loading="lazy"
      ></iframe>
    </div>
    <h1>อุทยชาดก ว่าด้วย บารมี ๑๐ ทัศ</h1><p>พระศาสดาเมื่อประทับอยู่ ณ พระเชตวันมหาวิหาร ทรงปรารภภิกษุรูปหนึ่งผู้เบื่อหน่ายในพรหมจรรย์ จึงตรัสพระธรรมเทศนานี้ขึ้น</p><p>พระองค์ตรัสถามภิกษุนั้นว่า "ดูก่อนภิกษุ เธอเบื่อหน่ายจริงหรือ?" เมื่อภิกษุทูลตอบว่า "จริงพระเจ้าข้า" พระพุทธองค์จึงตรัสสอนว่า "ดูก่อนภิกษุ เหตุใดเธอจึงเบื่อหน่ายในพระศาสนาที่สามารถนำสัตว์ออกจากทุกข์ได้เช่นนี้ ด้วยอำนาจแห่งกิเลสเล่า บัณฑิตในปางก่อน แม้จะเสวยราชสมบัติในสุรุนธนนคร ซึ่งเป็นเมืองที่มั่งคั่งกว้างใหญ่ ๑๒ โยชน์ และอยู่ร่วมกับหญิงงามที่เปรียบดังนางเทพอัปสรเป็นเวลาถึง ๗๐๐ ปี ก็ยังไม่เคยทำลายอินทรีย์ หรือแม้แต่จะชายตามองด้วยอำนาจแห่งความโลภเลย" แล้วจึงทรงนำอดีตนิทานมาเล่าดังนี้</p><p>ในอดีตกาลนานมาแล้ว ณ สุรุนธนนคร แคว้นกาสี มีพระเจ้ากาสีผู้ทรงครองราชย์ แต่ยังไม่มีพระโอรสธิดา พระองค์จึงตรัสให้พระเทวีทั้งหลายอธิษฐานจิตขอโอรสธิดา หลังจากนั้นไม่นาน พระโพธิสัตว์ได้จุติจากพรหมโลกมาปฏิสนธิในพระครรภ์ของพระอัครมเหสี เมื่อประสูติออกมา พระประยูรญาติได้ขนานพระนามว่า 'อุทัยภัทร' เพราะทรงทำให้ใจของมหาชนเบิกบานจำเริญ และในเวลาเดียวกันนั้นเอง อีกผู้หนึ่งก็ได้จุติจากพรหมโลกมาเป็นพระราชธิดาของพระเทวีอีกพระองค์หนึ่ง และได้รับขนานพระนามว่า 'อุทัยภัทรา'</p><p>เมื่อพระราชกุมารอุทัยภัทรทรงเจริญวัย ได้เล่าเรียนศิลปศาสตร์จนเชี่ยวชาญ แต่ทรงเป็นพรหมจารีโดยกำเนิด ไม่เคยทราบเรื่องเมถุนธรรมแม้ในความฝัน จิตใจของพระองค์ไม่เคยพัวพันในกิเลสตัณหา พระราชาผู้เป็นพระบิดาจึงทรงปรารถนาจะอภิเษกพระโอรส จึงส่งข่าวไปว่า "ลูกชาย บัดนี้ถึงเวลาที่ลูกจะต้องเสวยราชสมบัติแล้ว พ่อจะมอบราชสมบัติทั้งหมดให้" แต่พระโพธิสัตว์ทรงปฏิเสธว่า "ข้าพระองค์ไม่ปรารถนาในราชสมบัติเลย จิตใจของข้าพระองค์ไม่ข้องแวะกับกิเลสทั้งหลาย" เมื่อพระราชบิดาทรงรบเร้าหลายครั้ง พระโพธิสัตว์จึงรับสั่งให้ช่างสร้างรูปสตรีด้วยทองคำชมพูนุทอันเปล่งปลั่ง แล้วส่งข่าวกลับไปว่า "หากข้าพระองค์ได้พบสตรีที่งามเท่ารูปทองคำนี้ จึงจะยอมรับราชสมบัติ"</p><p>พระราชบิดาและพระราชมารดาจึงให้อำมาตย์นำรูปทองคำนั้นตระเวนไปทั่วชมพูทวีป แต่ก็ไม่พบสตรีที่งามเทียบเท่า ท้ายที่สุด จึงได้ตบแต่งพระนางอุทัยภัทรา ผู้เป็นน้องสาวต่างมารดา ให้ประทับอยู่ในวังของพระราชกุมาร ซึ่งความงามของพระนางอุทัยภัทรานั้นงดงามยิ่งกว่ารูปทองคำเสียอีก แม้พระราชกุมารและพระราชกุมารีทั้งสองพระองค์จะไม่ปรารถนาในชีวิตคู่ แต่พระราชบิดาและพระราชมารดาก็ทรงจัดอภิเษกสมรสให้ ทั้งสองพระองค์จึงทรงครองคู่กันแต่ยังคงประพฤติพรหมจรรย์อย่างเคร่งครัด</p><p>ต่อมาเมื่อพระราชบิดาและพระราชมารดาสวรรคต พระโพธิสัตว์จึงเสวยราชสมบัติ แม้จะประทับร่วมห้องกัน ทั้งสองพระองค์ก็มิได้ทรงทำลายอินทรีย์ ไม่แม้แต่จะทอดพระเนตรกันด้วยความโลภ มีเพียงข้อผูกพันว่า "ในเราสองคน ใครสิ้นชีวิตไปก่อน จะต้องกลับมาบอกว่าตนไปเกิดในภพใด" ๗๐๐ ปีผ่านไปนับตั้งแต่อภิเษก พระโพธิสัตว์ก็สวรรคต ไม่มีผู้ใดขึ้นครองราชย์แทน พระนางอุทัยภัทราจึงทรงสำเร็จราชการแผ่นดินร่วมกับหมู่อำมาตย์</p><p>พระโพธิสัตว์เมื่อสวรรคตแล้ว ได้ไปบังเกิดเป็นท้าวสักกะในดาวดึงส์พิภพ ด้วยบุญญานุภาพอันยิ่งใหญ่ ทำให้พระองค์ไม่ได้นึกถึงเรื่องราวในอดีตตลอด ๗ วันในสวรรค์ ซึ่งเทียบเท่า ๗๐๐ ปีในโลกมนุษย์ เมื่อพ้น ๗ วันแล้ว ท้าวสักกะจึงทรงระลึกชาติได้ และทรงดำริว่าจะทดลองพระราชธิดาอุทัยภัทราด้วยทรัพย์สิน แล้วจึงจะแสดงธรรมเพื่อปลดเปลื้องพันธะสัญญา และกลับสู่สรวงสวรรค์</p><p>ในค่ำคืนนั้น พระราชธิดาอุทัยภัทราประทับนั่งในห้องบรรทมบนปราสาท ๗ ชั้นเพียงลำพัง โดยที่ราชบุรุษปิดประตูวังไว้หมดแล้ว ท้าวสักกเทวราชทรงถือถาดทองคำเต็มเปี่ยมด้วยเหรียญทองคำ แล้วปรากฏพระองค์ในห้องบรรทม ทรงประทับนั่งอยู่ด้านข้าง และเมื่อจะตรัสถามพระนาง จึงทรงเปล่งพระคาถาว่า</p><blockquote class="thai"><p>ดูกรพระนาง ผู้มีพระวรกายงามหาที่ติมิได้ มีช่วงพระเพลากลมกล่อม<br>ทรงวัตถาภรณ์อันสะอาด เสด็จขึ้นสู่ปราสาทประทับนั่งอยู่พระองค์เดียว<br>ดูกรพระนางผู้มีพระเนตรงามดังเนตรนางกินนร หม่อมฉันขอวิงวอน<br>พระนาง เราทั้งสองควรอยู่ร่วมกันตลอดคืนหนึ่งนี้</p></blockquote><p>ลำดับนั้น พระราชธิดาได้ตรัสตอบด้วยพระคาถาว่า</p><blockquote class="thai"><p>นครนี้มีคูรายรอบ มีป้อมแลซุ้มประตูมั่นคง มีหมู่ทหารถือกระบี่รักษา<br>ยากที่ใครๆ จะเข้าได้ ทหารของนักรบหนุ่มก็ไม่มีมาเลย เมื่อเป็นเช่นนี้<br>ท่านปรารถนามาพบข้าพเจ้าด้วยเหตุอะไรหนอ</p></blockquote><p>ท้าวสักกะจึงตรัสตอบด้วยพระคาถาว่า</p><blockquote class="thai"><p>ดูกรพระนางผู้เลอโฉม หม่อมฉันเป็นเทพบุตรมาในตำหนักของพระนาง<br>ดูกรพระนางผู้เจริญ เชิญพระนางชื่นชมกับหม่อมฉันเถิด หม่อมฉัน<br>จะถวายถาดทอง อันเต็มด้วยเหรียญทองแก่นาง</p></blockquote><p>พระราชธิดาทรงสดับดังนั้นแล้ว จึงตรัสพระคาถาว่า</p><blockquote class="thai"><p>นอกจากเจ้าชายอุทัยแล้ว ข้าพเจ้าไม่พึงปรารถนาเทวดา ยักษ์ หรือมนุษย์<br>ผู้อื่นเลย ดูกรเทพบุตรผู้มีอานุภาพมาก ท่านจงไปเสียเถิด อย่ากลับมา<br>อีกเลย</p></blockquote><p>ท้าวสักกะเมื่อทรงสดับพระดำรัสอันเด็ดเดี่ยวของพระนาง ก็ทรงหายวับไปจากที่นั่น รุ่งขึ้นในเวลาเดียวกันนั้น ท้าวสักกะทรงถือถาดเงินเต็มเปี่ยมด้วยเหรียญทองคำมาอีกครั้ง และตรัสกับพระนางด้วยพระคาถาว่า</p><blockquote class="thai"><p>ความยินดีอันใดเป็นที่สุดของผู้บริโภคกาม สัตว์ทั้งหลายประพฤติไม่<br>สมควร เพราะเหตุแห่งความยินดีอันใด พระนางอย่าพลาดความยินดี<br>ในทางอันสะอาดของพระนางนั้นเลย หม่อมฉันขอถวายถาดเงิน อันเต็ม<br>ด้วยเหรียญเงินแก่พระนาง</p></blockquote><p>พระราชธิดาทรงดำริว่า "เทพบุตรนี้คงจะมาบ่อยๆ หากเราสนทนากับเขาอีก" จึงไม่ตรัสอะไรเลย ท้าวสักกะทรงทราบว่าพระนางไม่ต้องการสนทนา ก็ทรงหายวับไป วันรุ่งขึ้น ท้าวสักกะถือถาดโลหะที่เต็มไปด้วยเหรียญกระษาปณ์มาปรากฏตัว และตรัสว่า "พระนางผู้ทรงพระเจริญ ขอเชิญพระนางปรนปรือหม่อมฉันด้วยความยินดีในกามเถิด หม่อมฉันจะถวายถาดโลหะเต็มด้วยเหรียญกระษาปณ์แด่พระนาง" พระราชธิดาจึงตรัสด้วยพระคาถาว่า</p><blockquote class="thai"><p>ธรรมดาชายหมายจะให้หญิงเอออวยด้วยทรัพย์ ย่อมประมูลราคาขึ้นจน<br>ให้พอใจ ของท่านตรงกันข้าม ท่านประมูลราคาโดยลดลงดังที่เห็น<br>ประจักษ์อยู่</p></blockquote><p>ท้าวสักกะทรงสดับดังนั้น จึงตรัสว่า "ดูก่อนพระนางราชกุมารีผู้ทรงพระเจริญ หม่อมฉันเป็นพ่อค้าผู้ฉลาด ย่อมไม่ปล่อยให้ประโยชน์เสื่อมเสียไปโดยเปล่าประโยชน์ หากพระนางยังทรงจำเริญด้วยพระชนมายุและพระฉวีวรรณอยู่ หม่อมฉันก็พึงนำบรรณาการมาเพิ่มแด่พระนาง แต่นี่พระนางมีแต่จะเสื่อมถอยลงทุกวัน เหตุนั้น หม่อมฉันจึงจำเป็นต้องลดจำนวนทรัพย์ลง" แล้วทรงภาษิตพระคาถา ๓ บทว่า</p><blockquote class="thai"><p>ดูกรพระนางผู้มีพระวรกายงาม อายุและวรรณะของหมู่มนุษย์ในมนุษย<br>โลกย่อมเสื่อมลง ด้วยเหตุนั้นแล แม้ทรัพย์สำหรับพระนางก็จำต้อง<br>ลดลง เพราะวันนี้พระนางชราลงกว่าวันก่อน ดูกรพระราชบุตรีผู้มี<br>พระยศ เมื่อหม่อมฉันกำลังเพ่งมองอยู่อย่างนี้ พระฉวีวรรณของพระนาง<br>ย่อมเสื่อมไป เพราะวันคืนล่วงไปๆ ดูกรพระราชบุตรีผู้มีปรีชา เพราะ<br>เหตุนั้น พระนางพึงประพฤติพรหมจรรย์เสียวันนี้ทีเดียว จะได้มี<br>พระฉวีวรรณงดงามยิ่งขึ้นอีก</p></blockquote><p>ลำดับนั้น พระราชธิดาจึงตรัสถามด้วยพระคาถาต่อไปว่า</p><blockquote class="thai"><p>เทวดาทั้งหลายไม่แก่เหมือนมนุษย์หรือ เส้นเอ็นในร่างกายของเทวดา<br>เหล่านั้นไม่มีหรือ ดูกรเทพบุตร ข้าพเจ้าขอถามท่านผู้มีอานุภาพมาก<br>ร่างกายของเทวดาเป็นอย่างไร?</p></blockquote><p>ท้าวสักกะจึงทรงตรัสตอบด้วยพระคาถาต่อไปว่า</p><blockquote class="thai"><p>เทวดาทั้งหลายไม่แก่เหมือนมนุษย์ เส้นเอ็นในร่างกายของเทวดาเหล่า<br>นั้นไม่มี ฉวีวรรณอันเป็นทิพย์ของเทวดาเหล่านั้น ผุดผ่องยิ่งขึ้นทุกๆ<br>วัน และโภคสมบัติก็ไพบูลย์ขึ้น</p></blockquote><p>พระนางทรงสดับพระดำรัสพรรณนาถึงเทวโลกดังนั้นแล้ว เมื่อจะตรัสถามถึงทางไปเทวโลก จึงตรัสพระคาถาต่อไปว่า</p><blockquote class="thai"><p>หมู่ชนเป็นอันมากในโลกนี้ กลัวอะไรเล่าจึงไม่ไปเทวโลกกัน ก็หนทาง<br>ไปเทวโลกบัณฑิตทั้งหลายกล่าวไว้หลายด้าน ดูกรเทพบุตรผู้มีอานุภาพ<br>มาก ข้าพเจ้าขอถามท่านว่า บุคคลตั้งอยู่ในหนทางไหน จึงจะไม่กลัว<br>ปรโลก?</p></blockquote><p>ท้าวสักกะจึงทรงตรัสบอกพระนางด้วยพระคาถาต่อไปว่า</p><blockquote class="thai"><p>บุคคลผู้ตั้งวาจา และใจไว้โดยชอบ ไม่กระทำบาปด้วยกาย อยู่ครองเรือน<br>อันมีข้าวและน้ำมาก เป็นผู้มีศรัทธา อ่อนโยน จำแนกแจกทาน รู้ความ<br>ประสงค์ ชอบสงเคราะห์ มีถ้อยคำกลมกล่อม อ่อนหวาน ผู้ตั้งอยู่ใน<br>คุณธรรมดังกล่าวมานี้ ไม่พึงกลัวปรโลก</p></blockquote><p>ลำดับนั้น พระราชธิดาเมื่อทรงชื่นชมในธรรมกถาของท้าวเธอ จึงตรัสด้วยพระคาถาต่อไปว่า</p><p class="thai"><p>ข้าแต่เทพบุตร ท่านพร่ำสอนข้าพเจ้าเหมือนมารดาบิดา ข้าแต่ท่านผู้มีผิว<br>พรรณงามยิ่ง ข้าพเจ้าขอถาม ท่านเป็นใครหนอ มีร่างกายสง่างาม?</p></blockquote><p>พระโพธิสัตว์จึงตรัสพระคาถาต่อไปว่า</p><p class="thai"><p>ดูกรพระนางผู้เลอโฉม ข้าพเจ้าเป็นพระเจ้าอุทัย มาในที่นี้เพื่อต้องการ<br>จะเปลื้องข้อผูกพัน ข้าพเจ้าบอกพระนางแล้ว จะขอลาไป ข้าพเจ้าพ้น<br>จากข้อผูกพันของพระนางแล้ว</p></blockquote><p>พระราชธิดาทรงดีพระทัย ตรัสว่า "ทูลกระหม่อม พระองค์คือพระเจ้าอุทัยภัทร" พลางก็มีพระกระแสพระอัสสุชล (น้ำตา) หลั่งไหล แล้วตรัสว่า "หม่อมฉันไม่สามารถจะอยู่ห่างพระองค์ได้ โปรดทรงพร่ำสอนหม่อมฉันตามที่หม่อมฉันจะอยู่ใกล้ชิดพระองค์ได้เถิดเพคะ" ดังนี้แล้ว จึงตรัสพระคาถาต่อไปว่า</p><p class="thai"><p>ข้าแต่พระลูกเจ้า ถ้าพระองค์เป็นพระเจ้าอุทัยเสด็จมา ณ ที่นี้เพื่อต้องการ<br>จะเปลื้องข้อผูกพันไซร้ ข้าแต่พระราชบุตร ขอเชิญพระองค์จงโปรด<br>พร่ำสอนหม่อมฉัน ด้วยวิธีที่เราทั้งสองจะได้พบกันอีกใหม่เถิด เพคะ</p></blockquote><p>ลำดับนั้น พระมหาสัตว์เจ้าจะทรงพร่ำสอนพระนาง จึงได้ตรัสพระคาถา ๔ บทว่า</p><p class="thai"><p>วัยล่วงไปเร็วยิ่งนัก ขณะก็เช่นนั้นเหมือนกัน ความตั้งอยู่ยั่งยืนไม่มี<br>สัตว์ทั้งหลายย่อมจุติไปแน่แท้ สรีระไม่ยั่งยืน ย่อมเสื่อมถอย ดูกร<br>พระนางอุทัย เธออย่าประมาท จงประพฤติธรรม พื้นแผ่นดินทั้งสิ้น<br>เต็มไปด้วยทรัพย์ ถ้าพึงเป็นของๆ พระราชาพระองค์เดียว ไม่มีผู้อื่น<br>ครอบครอง ถึงกระนั้น ผู้ที่ยังไม่ปราศจากความกำหนัดก็ต้องทิ้งสมบัติ<br>นั้นไป ดูกรพระนางอุทัย เธออย่าประมาท จงประพฤติธรรม มารดา<br>บิดา พี่ชายน้องชาย พี่สาวน้องสาว ภรรยาและสามี พร้อมทั้งทรัพย์<br>แม้เขาเหล่านั้นต่างก็จะละทิ้งกันไป ดูกรพระนางอุทัย เธออย่าประมาท<br>จงประพฤติธรรม ดูกรพระนางอุทัยเธอพึงทราบว่า ร่างกายเป็นอาหาร<br>ของสัตว์อื่นๆ พึงทราบว่าสุคติและทุคติในสงสารเป็นที่พักชั่วคราว<br>เธออย่าประมาท จงประพฤติธรรม</p></blockquote><p>ฝ่ายพระนางทรงเลื่อมใสในธรรมกถาของท้าวเธอ เมื่อจะทรงชมเชย จึงตรัสพระคาถาสุดท้ายว่า</p><p class="thai"><p>เทพบุตรพูดดีจริง ชีวิตของสัตว์ทั้งหลายน้อย ทั้งลำเค็ญ ทั้งนิดหน่อย<br>ทั้งประกอบไปด้วยทุกข์ หม่อมฉันจักสละสุรุธนนครแคว้นกาสีออกบวช<br>อยู่ลำพังผู้เดียว</p></blockquote><p>พระโพธิสัตว์เจ้าประทานพระโอวาทแด่พระนางแล้ว เสด็จกลับสู่ที่อยู่ของพระองค์ตามเดิม ฝ่ายพระนางพอรุ่งขึ้น ก็ทรงมอบราชสมบัติให้พวกอำมาตย์ดูแล ทรงผนวชเป็นฤาษิณีในพระราชอุทยานอันน่ารื่นรมย์ภายในพระนครนั่นเอง และทรงประพฤติธรรม ในที่สุดพระชนมายุของพระนางก็สิ้นลง และได้ไปบังเกิดเป็นบาทบริจาริกาของพระโพธิสัตว์เจ้าในดาวดึงส์พิภพ</p><p>พระศาสดาทรงนำพระธรรมเทศนานี้มาแสดงแล้ว ทรงประกาศอริยสัจทั้งหลาย ในเวลาจบพระธรรมเทศนา ภิกษุผู้เบื่อหน่ายได้บรรลุโสดาปัตติผล ทรงประชุมชาดกว่า พระราชธิดาในครั้งนั้นได้มาเป็นพระมารดาของพระราหุลในภพปัจจุบัน ส่วนท้าวสักกเทวราชนั้น ก็คือเราตถาคตนั่นเอง</p><p class="moral">ชาดกเรื่องนี้สอนให้เห็นว่า สังขารร่างกายเป็นของไม่เที่ยงแท้ ความเสื่อมย่อมมาเยือนทุกสรรพสิ่ง ผู้มีปัญญาย่อมไม่หลงใหลในลาภ ยศ สรรเสริญ และสุข ที่ล้วนเป็นอนิจจัง แต่ควรมุ่งมั่นในการประพฤติธรรมอย่างไม่ประมาท เพื่อแสวงหาความสงบและคุณธรรมอันยั่งยืนในชีวิต จบ</p>
  </div>
</body>
</html>

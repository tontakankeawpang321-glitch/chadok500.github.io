
<!DOCTYPE html>
<html lang="th">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>จัมเปยยชาดก ว่าด้วย บำเพ็ญตบะเพื่อต้องการเกิดเป็นมนุษย์</title>
  <link href="https://fonts.googleapis.com/css2?family=Taviraj:wght@400;500;600&display=swap" rel="stylesheet">
  <style>
    body {
      font-family: 'Taviraj', 'Times New Roman', serif;
      background-color: #ffffff;
      color: #333;
      margin: 0;
      padding: 40px 20px;
      line-height: 1.8;
      font-size: 18px; 
    }
    .container {
      max-width: 800px;
      margin: 0 auto;
    }
    h1 {
      text-align: center;
      font-weight: 600;
      font-size: 32px;
      margin-bottom: 10px;
      color: #333;
    }
    h2 {
      text-align: center;
      font-weight: 400;
      font-size: 20px;
      margin-top: 0;
      margin-bottom: 30px;
      color: #555;
    }
    .audio-wrapper {
      border: 1px solid #ddd;
      border-radius: 8px;
      padding: 15px;
      margin-bottom: 40px;
      background-color: #fcfcfc;
      text-align: center;
      box-shadow: 0 1px 3px rgba(0,0,0,0.05);
    }
    .download-link {
      display: block;
      text-align: center;
      font-size: 14px;
      color: #666;
      margin-bottom: 10px;
      text-decoration: none;
    }
    audio {
      width: 100%;
      max-width: 500px;
      height: 40px;
    }
    p {
      text-indent: 3em;
      margin-bottom: 25px;
      text-align: justify;
      word-break: break-word;
    }
    p.moral {
      font-weight: 500;
      color: #444;
    }
    @media (max-width: 600px) {
      body {
        padding: 20px 15px;
        font-size: 16px;
      }
      h1 {
        font-size: 24px;
      }
      h2 {
        font-size: 16px;
      }
      p {
        text-indent: 2em;
      }
    }
  </style>
</head>
<body>
  <div class="container">
    <div class="audio-wrapper">
      <a href="#" class="download-link">↓ ดาวน์โหลดเสียงนี้ [?]</a>
      <audio controls>
        <source src="sound.mp3" type="audio/mpeg">
        เบราว์เซอร์ของคุณไม่รองรับการเล่นไฟล์เสียง
      </audio>
    </div>
    <h1>จัมเปยยชาดก ว่าด้วย บำเพ็ญตบะเพื่อต้องการเกิดเป็นมนุษย์</h1><p>ครั้งหนึ่ง พระพุทธเจ้าประทับ ณ วัดพระเชตวัน ทรงปรารภอุโบสถกรรมแก่เหล่าอุบาสกอุบาสิกา พระองค์ตรัสว่า การรักษาอุโบสถนั้นเป็นสิ่งที่ดีงาม เหล่าบัณฑิตแต่ปางก่อนก็เคยสละสมบัติแห่งนาคแล้วมารักษาอุโบสถเช่นกัน เมื่ออุบาสกอุบาสิกาทูลอาราธนา พระองค์จึงทรงนำอดีตนิทานมาแสดงดังนี้</p><p>ในอดีตกาลนานมาแล้ว มีพระราชาผู้ทรงพระนามว่า พระเจ้าอังคติราช เสวยราชสมบัติในแคว้นอังครัฐ ซึ่งตั้งอยู่ระหว่างแคว้นอังคะและมคธ มีแม่น้ำจัมปานทีไหลผ่าน ใต้แม่น้ำนั้นเป็นที่ตั้งของนาคพิภพ มีพระยานาคราชทรงพระนามว่า จัมเปยยะ ปกครองอยู่</p><p>อยู่มาวันหนึ่ง พระเจ้ามคธราชทรงพ่ายแพ้สงครามต่อพระเจ้าอังคราช จึงทรงหลบหนีจนมาถึงแม่น้ำจัมปา ด้วยความกลัวที่จะตกอยู่ในเงื้อมมือศัตรู พระองค์จึงโดดลงแม่น้ำพร้อมกับม้าพระที่นั่ง บังเอิญจมลงไปในนาคพิภพ ซึ่งขณะนั้นจัมเปยยนาคราชกำลังเสวยทิพยสุราและมีบริวารมากมาย</p><p>จัมเปยยนาคราชเห็นพระเจ้ามคธราชปรากฏตรงหน้า ก็เกิดความสิเนหาจึงเชิญให้ประทับนั่งบนบัลลังก์ของตน เมื่อทรงทราบเรื่องราวทั้งหมด พระยานาคราชก็ปลอบโยนและรับปากว่าจะช่วยให้พระองค์ได้เป็นเจ้าของทั้งสองแคว้น พระยานาคราชดูแลพระเจ้ามคธราช 7 วัน แล้วจึงพาขึ้นมายังโลกมนุษย์ ช่วยให้พระเจ้ามคธราชจับพระเจ้าอังคราชได้สำเร็จ และได้เสวยราชสมบัติในสองแคว้นตั้งแต่นั้นมา ความสัมพันธ์ระหว่างพระเจ้ามคธราชกับพระยานาคราชก็แน่นแฟ้นยิ่งขึ้น</p><p>พระเจ้ามคธราชทรงสร้างมณฑปรัตนะที่ฝั่งแม่น้ำจัมปา และประกอบพิธีพลีกรรมแด่พระยานาคราชเป็นประจำทุกปี พระยานาคราชก็จะออกมาจากนาคพิภพพร้อมบริวารมารับเครื่องบูชา มหาชนต่างพากันมาเฝ้าดูสมบัติของพระยานาคราชด้วยความตื่นตาตื่นใจ</p><p>กาลครั้งนั้น พระบรมโพธิสัตว์ได้เกิดในตระกูลคนเข็ญใจ ได้ไปเห็นสมบัติอันโอฬารของพระยานาคราชนั้น จึงเกิดความปรารถนาอยากได้สมบัติเช่นนั้นบ้าง และคิดว่าหากได้เกิดเป็นนาคราชจะสละนาคสมบัติเพื่อบำเพ็ญอุโบสถกรรมมุ่งสู่กำเนิดมนุษย์ เพื่อบรรลุสัจธรรมในที่สุด ด้วยผลแห่งบุญที่ทำไว้ ครั้นจัมเปยยนาคราชองค์ก่อนสิ้นอายุขัย พระบรมโพธิสัตว์ก็จุติไปบังเกิดเป็นจัมเปยยนาคราชองค์ใหม่ทันที โดยมีร่างกายใหญ่โตมีผิวพรรณผุดผ่องดุจดอกมะลิสด</p><p>เมื่อแรกเกิด พระโพธิสัตว์เห็นตนเองอยู่ในกำเนิดเดรัจฉาน ก็เกิดความเศร้าใจคิดว่าอิสริยยศในสวรรค์ชั้นกามาวจรที่ตนเคยได้เป็นเหมือนข้าวเปลือกในฉาง บัดนี้กลับมาเกิดเป็นสัตว์เดรัจฉานเช่นนี้ จะมีชีวิตอยู่ไปไยให้ได้ประโยชน์อันใดไม่ มรณจิตจึงบังเกิด</p><p>แต่ด้วยความเสน่หาของนางสุมนา (พระอัครมเหสี) และเหล่านางนาคกัญญาที่พากันขับกล่อมบำเรอ ความคิดที่จะตายของพระโพธิสัตว์จึงหายไป นับแต่นั้นมาพระองค์ก็เสวยนาคสมบัติอันโอฬาร</p><p>ครั้นกาลเวลาผ่านไป พระโพธิสัตว์ก็ทรงเกิดความเบื่อหน่ายในกำเนิดนาคอีกครั้ง และทรงดำริว่า "ประโยชน์อะไรกับกำเนิดเดรัจฉานนี้ เราควรจะรักษาอุโบสถกรรม เพื่อพ้นจากอัตภาพนี้ไปสู่ดินแดนมนุษย์ แล้วจะได้แทงตลอดสัจธรรม กระทำที่สุดแห่งทุกข์" พระองค์จึงเริ่มรักษาอุโบสถกรรมในปราสาท แต่ศีลก็มักจะวิบัติเพราะเหล่านางนาคกัญญาที่คอยปรนนิบัติ</p><p>พระโพธิสัตว์จึงเสด็จออกจากนาคพิภพขึ้นไปยังโลกมนุษย์ เพื่อหาสถานที่อันสงบเพื่อบำเพ็ญเพียร เมื่อถึงวันอุโบสถ (วัน 14 ค่ำ และ 15 ค่ำ) พระองค์จะไปนอนขดกายอยู่บนจอมปลวกใกล้ทางเดินในป่าแถบชายแดน ประกาศสละร่างกายว่าใครต้องการอวัยวะส่วนใดก็ให้เอาไปได้ ใครอยากให้เล่นกีฬางูก็ให้ทำได้ แล้วพระองค์ก็ตั้งใจรักษาอุโบสถศีลอย่างเคร่งครัด ชนทั้งหลายที่สัญจรผ่านไปมาต่างเลื่อมใส พากันนำเครื่องสักการะมาบูชาบ้าง ขอพรเรื่องบุตรธิดาบ้าง เมื่อพ้นวันอุโบสถแล้วก็จะเสด็จกลับนาคพิภพ</p><p>ต่อมา นางสุมนาเทวีทูลถามพระมหาสัตว์ถึงนิมิตที่จะรู้ได้หากเกิดภัยอันตรายขึ้นแก่พระองค์ในโลกมนุษย์ พระมหาสัตว์จึงทรงพานางสุมนาไปยังขอบสระมงคลโบกขรณี และตรัสบอกนิมิต 3 ประการว่า "หากมีผู้มาประหารเรา น้ำในสระจะขุ่นมัว หากพญาครุฑจับเราไป น้ำจะเดือดพลุ่งขึ้นมา หากหมองูจับเราไป น้ำในสระจะเปลี่ยนเป็นสีแดงดุจโลหิต"</p><p>กาลครั้งนั้น มีมาณพชาวเมืองพาราณสีนามว่า ลุททกะ ผู้ไปร่ำเรียนวิชาจับงูมาจากเมืองตักกศิลา กำลังเดินทางกลับบ้าน เห็นพระมหาสัตว์บำเพ็ญเพียรอยู่บนจอมปลวก ก็คิดจะจับไปแสดงเพื่อหาเลี้ยงชีพ จึงใช้ทิพยโอสถและร่ายมนต์ใส่ พระมหาสัตว์เกิดความเจ็บปวดอย่างแสนสาหัส ดุจถูกซี่เหล็กร้อนแยงเข้าหู แต่ด้วยความที่พระองค์รักษาศีล จึงไม่ยอมตอบโต้ ไม่พ่นพิษอันร้ายแรงที่จะทำให้หมองูแหลกสลายไป เพราะกลัวศีลจะขาด</p><p>หมองูลุททกะยังคงทรมานพระมหาสัตว์อย่างโหดร้าย ทั้งบีบเค้น ถอนฟัน ทำให้ร่างกายช้ำเลือดช้ำหนอง พระมหาสัตว์อดทนอย่างที่สุด เพราะกลัวศีลจะด่างพร้อย</p><p>เมื่อเห็นพระมหาสัตว์หมดเรี่ยวแรง หมองูจึงจับใส่กระโปรงสานด้วยเถาวัลย์ นำไปแสดงตามหมู่บ้านต่าง ๆ ให้พระมหาสัตว์แสดงท่าทางต่างๆ มากมาย ได้ทรัพย์สินมากมาย แต่หมองูไม่ยอมปล่อยตามที่ตั้งใจไว้แต่แรก เพราะคิดว่าหากนำไปแสดงต่อหน้าพระราชาจะได้ทรัพย์มากกว่านี้</p><p>หมองูฆ่ากบมาให้นาคราชกินเป็นอาหาร แต่พระมหาสัตว์ไม่ยอมบริโภคเพราะเป็นเหตุให้กบต้องตาย ครั้นหมองูนำข้าวตอกคลุกน้ำผึ้งมาให้ พระมหาสัตว์ก็ไม่ยอมบริโภคเช่นกัน ด้วยเกรงว่าจะสิ้นชีวิตในกระโปรงหากอาหารไม่ถูกกับตน</p><p>เมื่อเดินทางถึงเมืองพาราณสี หมองูได้ให้พระมหาสัตว์แสดงที่หน้าประตูเมือง ก็ได้รับทรัพย์อีกเป็นจำนวนมาก แม้พระราชาก็ทรงทราบเรื่อง จึงรับสั่งให้หมองูนำนาคราชไปแสดงถวายในวันรุ่งขึ้น ณ ชานชาลาหลวง</p><p>ขณะที่พระมหาสัตว์กำลังถูกทรมานและแสดงถวายพระราชาอย่างน่าเวทนา นางสุมนาเทวีก็ระลึกถึงพระสวามี เมื่อตรวจดูสระโบกขรณีเห็นน้ำเป็นสีแดงดุจโลหิต ก็ทราบว่าพระสวามีถูกหมองูจับไปแล้ว จึงออกตามหาจนถึงเมืองพาราณสี และปรากฏตัวกลางอากาศเหนือราชวัง</p><p>พระมหาสัตว์เห็นนางสุมนา ก็เกิดความละอายใจ จึงเลื้อยกลับเข้าไปขดตัวในกระโปรง พระราชาทอดพระเนตรเห็นเหตุการณ์ จึงตรัสถามนางสุมนาว่าเธอเป็นใคร นางสุมนาจึงกราบทูลว่าตนเป็นนางนาคกัญญา เป็นชายาของนาคราชที่ถูกหมองูจับมา และขอให้พระราชาทรงปล่อยพระสวามี</p><blockquote class="thai"><p>นาคราชนี้มีปกติรักษาอุโบสถกรรมในวันจาตุททสีและปัณณรสี นอนอยู่ใกล้ทางสี่แพร่ง หมองูจับนาคราชนี้มาเพื่อต้องการหาเลี้ยงชีพ นาคราชนี้เป็นสามีของหม่อมฉัน ขอพระองค์ได้โปรดปล่อยนาคราชนี้จากที่คุมขังเถิด</p></blockquote><p>นางสุมนายังอ้อนวอนต่อว่า</p><blockquote class="thai"><p>สนมนารีถึงหมื่นหกพันนาง ล้วนสวมใส่กุณฑลแก้วมณี บันดาลห้วงวารีทำเป็นห้องไสยาสน์ แม้สนมนารีเหล่านั้นก็ยึดถือนาคราชนั้นเป็นที่พึ่ง ขอพระองค์ได้โปรดปล่อยนาคราชนั้นโดยธรรม ปราศจากกรรมอันสาหัส ด้วยบ้านส่วยร้อยบ้าน ทองร้อยแท่ง และโคร้อยตัว ขอนาคราชผู้แสวงบุญจงเหยียดกายได้ตรงเที่ยวไป จงพ้นจากที่คุมขังเถิด</p></blockquote><p>พระราชาทรงได้ยินดังนั้นจึงมีพระดำรัสว่า</p><blockquote class="thai"><p>เราจะปล่อยนาคราชนี้ไปโดยธรรม ปราศจากกรรมอันสาหัส ด้วยบ้านส่วยร้อยบ้าน ทองร้อยแท่ง โคร้อยตัว นาคราชผู้ต้องการบุญจงเหยียดกายตรงเที่ยวไป จงพ้นจากที่คุมขังเถิด ดูก่อนลุททกพราหมณ์ เราจะให้ทอง 100 แท่ง กุณฑลแก้วมณีราคามาก บัลลังก์สี่เหลี่ยมสีดุจดอกผักตบ ภรรยารูปงาม 2 คน และโคอุสุภะ 100 ตัวแก่ท่าน ขอนาคราชผู้ต้องการบุญจงเหยียดกายตรงเที่ยวไป จงพ้นจากที่คุมขังเถิด</p></blockquote><p>แต่หมองูลุททกะกลับทูลพระราชาว่า</p><blockquote class="thai"><p>ข้าแต่พระองค์ผู้เป็นจอมประชาชน แม้จะมิทรงพระราชทานสิ่งใดเลย เพียงแต่ตรัสสั่งให้ปล่อยเท่านั้น ข้าพระพุทธเจ้าก็จะปล่อยนาคราชนั้นจากที่คุมขังทันที ขอนาคราชผู้ต้องการบุญจงเหยียดกายตรงเที่ยวไป</p></blockquote><p>เมื่อหมองูยอมปล่อย พระมหาสัตว์ก็ออกมาจากกระโปรง เลื้อยเข้าไประหว่างกองดอกไม้ สลัดคราบนาคแล้วกลายร่างเป็นมาณพน้อยรูปงาม ประดับเครื่องทรงอันวิจิตร ยืนอยู่เคียงข้างนางสุมนาเทวี</p><p>พระมหาสัตว์จึงกราบทูลเชิญพระราชาไปทอดพระเนตรนาคพิภพ พระราชาตรัสว่า มนุษย์กับอมนุษย์นั้นคบหากันยาก ยังไม่วางใจ พระมหาสัตว์จึงกล่าวคำสัตย์สาบานเพื่อยืนยันความจริงใจ</p><blockquote class="thai"><p>ข้าแต่พระราชา แม้ถึงว่า ลมจะพึงพัดภูเขาไปได้ก็ดี พระจันทร์และพระอาทิตย์ จะพึงเผาผลาญแผ่นดินก็ดี แม่น้ำทุกสายพึงไหลทวนกระแสก็ดี ถึงกระนั้น ข้าพระพุทธเจ้า ก็จะไม่กล่าวคำเท็จเลย</p><p>ข้าแต่พระราชา ท้องฟ้าจะทำลายไป ทะเลจะเหือดแห้งไป มหาปฐพีมีนามว่า ภูตธราและพสุนธราจะพึงม้วนได้ เมรุบรรพตอันหนาแน่นด้วยศิลา จะพึงถอนไปทั้งราก ถึงกระนั้น ข้าพระพุทธเจ้า ก็จะไม่กล่าวคำเท็จเลย</p></blockquote><p>พระราชาทรงเชื่อในถ้อยคำของพระมหาสัตว์ และยอมรับคำเชิญ</p><p>พระจัมเปยยนาคราชจึงเนรมิตนาคพิภพให้งดงามตระการตา มีกำแพงแก้ว 7 ชั้น ประตู ป้อมคู หอคอย และถนนหนทางที่ประดับตกแต่งอย่างวิจิตรตระการตา เพื่อต้อนรับพระราชา</p><p>พระราชาพร้อมด้วยบริวารเสด็จเข้าสู่นาคพิภพ ได้ทอดพระเนตรเห็นความงดงามของปราสาทราชวังและภูมิประเทศอันน่ารื่นรมย์ที่หอมอบอวลไปด้วยกลิ่นทิพย์</p><blockquote class="thai"><p>พระเจ้ากรุงกาสีวัฒนราช ได้ทอดพระเนตรเห็นภูมิภาคอันงามวิจิตรลาดแล้วด้วยทรายทอง ทั้งสุวรรณปราสาทก็ปูลาดไปด้วยแผ่นกระดานแก้วไพฑูรย์ พระองค์เสด็จเข้าไปสู่นิเวศน์ของจัมเปยยนาคราช มีรัศมีโอภาสดังแสงอาทิตย์แรกอุทัย รุ่งเรืองไปด้วยรัศมีประหนึ่งสายฟ้าในกลุ่มเมฆ พระเจ้ากาสิกราช ทรงทอดพระเนตรจนทั่วนิเวศน์ของจัมเปยยนาคราช อันดารดาษไปด้วยพฤกษชาตินานาชนิด หอมฟุ้งขจรไป ด้วยทิพยสุคนธ์อบอวลล้วนวิเศษ</p></blockquote><p>เมื่อพระเจ้าพาราณสีประทับในนาคพิภพ ดนตรีทิพย์ก็ประโคมบรรเลง เหล่านางนาคกัญญาก็ฟ้อนรำขับร้อง ถวายเครื่องทิพย์อันโอชารสแด่พระราชาและบริวารทุกคน พระราชาทรงเพลิดเพลินอยู่ในสุขไสยาสน์ 7 วัน</p><p>เมื่อครบกำหนด พระองค์จึงตรัสถามพระจัมเปยยนาคราชถึงเหตุผลที่สละสมบัติอันยิ่งใหญ่เพื่อมารักษาอุโบสถศีลในโลกมนุษย์ พระมหาสัตว์จึงกราบทูลว่า</p><blockquote class="thai"><p>ข้าแต่พระองค์ผู้เป็นจอมประชาชน ข้าพระพุทธเจ้าบำเพ็ญตบะเพราะเหตุแห่งบุตร ทรัพย์ หรือแม้เพราะเหตุแห่งอายุก็หาไม่ แต่เพราะข้าพระพุทธเจ้าปรารถนากำเนิดมนุษย์ ฉะนั้นจึงได้บากบั่นมุ่งมั่นบำเพ็ญสมณธรรม</p></blockquote><p>พระราชาทรงชมเชยและตรัสถามถึงเหตุผลที่มนุษยโลกประเสริฐกว่านาคพิภพ พระยานาคราชจึงกราบทูลว่า</p><blockquote class="thai"><p>ข้าแต่พระองค์ผู้เป็นจอมประชาชน เว้นมนุษยโลกเสียแล้ว ความบริสุทธิ์ กล่าวคืออมตนฤพานก็ดี หรือความสำรวมระวังในศีลก็ดี ย่อมไม่มีเลย ข้าพระพุทธเจ้าบำเพ็ญตบะด้วยตั้งใจว่าเราได้กำเนิดมนุษย์แล้ว จักทำที่สุดแห่งชาติและมรณะได้</p></blockquote><p>พระราชาทรงสดับแล้วจึงตรัสพระคาถาว่า</p><blockquote class="thai"><p>ชนเหล่าใดมีปัญญาเป็นพหูสูต ตรึกตรองเหตุการณ์ถี่ถ้วนมาก ชนเหล่านั้นควรคบหาแท้ทีเดียว ดูก่อนพระยานาคราช เราได้เห็นนางนาคกัญญาของท่านและตัวท่านแล้ว จักทำบุญให้มาก</p></blockquote><p>พระจัมเปยยนาคราชจึงกราบทูลให้พระราชาทรงบำเพ็ญบุญให้มาก เมื่อพระราชาทรงประสงค์จะเสด็จกลับสู่โลกมนุษย์ พระมหาสัตว์จึงทูลเชิญให้ทรงเลือกทรัพย์สมบัติไปตามพระประสงค์</p><blockquote_class="thai"><p>กองเงินและกองทองของข้าพระพุทธเจ้านี้มากมาย สูงประมาณเท่าต้นตาล พระองค์จงตรัสสั่งให้พวกราชบุรุษขนไปจากนาคพิภพนี้ แล้วจงตรัสสั่งให้สร้างพระราชวังด้วยทองคำ ให้สร้างกำแพงด้วยเงินเถิด นี้กองแก้วมุกดา อันเจือปนด้วยแก้วไพฑูรย์ห้าพันเล่มเกวียน พระองค์จงตรัสสั่งให้ราชบุรุษขนไปจากนาคพิภพนี้ แล้วให้ลาดลง ณ ภูมิภาคภายในพระราชฐาน ภูมิภาคภายในพระราชฐานก็จักสะอาดปราศจากเปลือกตมและละอองธุลี ขอเดชะพระองค์ผู้เป็นราชาอันประเสริฐ ผู้ทรงพระปรีชาอันล้ำเลิศ ขอพระองค์โปรดเสวยราชสมบัติ ครอบครองพระนครพาราณสี อันมั่งคั่งสมบูรณ์ สง่างามล้ำเลิศ ดุจทิพยวิมานเห็นปานฉะนี้เถิด พระเจ้าข้า</p></blockquote><p>พระราชาทรงรับทรัพย์สมบัติมากมายกลับไปยังเมืองพาราณสี ว่ากันว่านับแต่นั้นมาพื้นชมพูทวีปจึงมีเงินมีทองเกิดขึ้น</p><p>พระบรมศาสดาครั้นทรงนำพระธรรมเทศนานี้มาแล้ว จึงทรงประชุมชาดกโดยตรัสว่า หมองูลุททกะในครั้งนั้นได้มาเป็นพระเทวทัตในบัดนี้ นางนาคกัญญาสุมนาเทวีได้มาเป็นพระมารดาของพระราหุล พระเจ้าอุคคเสนราชได้มาเป็นพระสารีบุตร ส่วนจัมเปยยนาคราชได้มาเป็นเราผู้ตถาคตฉะนี้แล</p><p class="moral">ชาดกนี้สอนให้เห็นถึงความมุ่งมั่นในการบำเพ็ญเพียรเพื่อเป้าหมายอันสูงสุด แม้ต้องอดทนต่อทุกขเวทนาและละทิ้งสุขสมบัติอันมหาศาล การรักษาศีลอย่างไม่ย่อท้อและการเห็นคุณค่าของกำเนิดมนุษย์ในการแสวงหาสัจธรรมนั้นย่อมนำพาไปสู่การพ้นทุกข์และพบความสุขที่แท้จริง จบ</p>
  </div>
</body>
</html>

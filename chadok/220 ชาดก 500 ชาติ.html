
<!DOCTYPE html>
<html lang="th">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>ธัมมัทธชชาดก ว่าด้วย ผู้ถึงธรรมของสัตบุรุษ</title>
  <link href="https://fonts.googleapis.com/css2?family=Taviraj:wght@400;500;600&display=swap" rel="stylesheet">
  <style>
    body {
      font-family: 'Taviraj', 'Times New Roman', serif;
      background-color: #ffffff;
      color: #333;
      margin: 0;
      padding: 40px 20px;
      line-height: 1.8;
      font-size: 18px; 
    }
    .container {
      max-width: 800px;
      margin: 0 auto;
    }
    h1 {
      text-align: center;
      font-weight: 600;
      font-size: 32px;
      margin-bottom: 10px;
      color: #333;
    }
    h2 {
      text-align: center;
      font-weight: 400;
      font-size: 20px;
      margin-top: 0;
      margin-bottom: 30px;
      color: #555;
    }
    .audio-wrapper {
      border: 1px solid #ddd;
      border-radius: 8px;
      padding: 15px;
      margin-bottom: 40px;
      background-color: #fcfcfc;
      text-align: center;
      box-shadow: 0 1px 3px rgba(0,0,0,0.05);
    }
    .download-link {
      display: block;
      text-align: center;
      font-size: 14px;
      color: #666;
      margin-bottom: 10px;
      text-decoration: none;
    }
    audio {
      width: 100%;
      max-width: 500px;
      height: 40px;
    }
    p {
      text-indent: 3em;
      margin-bottom: 25px;
      text-align: justify;
      word-break: break-word;
    }
    p.moral {
      font-weight: 500;
      color: #444;
    }
    @media (max-width: 600px) {
      body {
        padding: 20px 15px;
        font-size: 16px;
      }
      h1 {
        font-size: 24px;
      }
      h2 {
        font-size: 16px;
      }
      p {
        text-indent: 2em;
      }
    }
  </style>
</head>
<body>
 <div class="container">
     <div class="audio-wrapper">
      <a
        class="download-link"
        href="https://drive.google.com/uc?export=download&id="
        target="_blank"
        rel="noopener"
      >
        ↓ ดาวน์โหลดเสียงนี้
      </a>

      <iframe
        class="drive-audio"
        src="https://drive.google.com/file/d//preview"
        allow="autoplay"
        loading="lazy"
      ></iframe>
    </div>
    <h1>ธัมมัทธชชาดก ว่าด้วย ผู้ถึงธรรมของสัตบุรุษ</h1><p>พระศาสดาเมื่อประทับอยู่ ณ พระเชตวันมหาวิหาร ทรงปรารภพระเทวทัตซึ่งพยายามปลงพระชนม์พระองค์ จึงตรัสพระธรรมเทศนานี้ว่า ดูก่อนภิกษุทั้งหลาย เทวทัตพยายามฆ่าเราในบัดนี้เท่านั้นก็หามิได้ แม้เมื่อก่อนก็พยายามฆ่าเราเช่นกัน แต่ไม่อาจทำให้เราสะดุ้งสะเทือนได้แม้แต่น้อย แล้วจึงทรงนำเรื่องอดีตมาตรัสเล่า.</p><p>ในอดีตกาล มีบุรุษคนหนึ่งพ่ายแพ้คดีความต่อหน้าศาล เขาเดินร้องไห้สะอึกสะอื้นออกมาจากศาล และได้เห็นพระโพธิสัตว์ผู้เป็นพราหมณ์ธัมมธัชบัณฑิตกำลังจะไปปฏิบัติราชการ จึงทรุดลงกราบแทบเท้าแล้วเล่าเรื่องที่ตนแพ้คดีว่า ข้าแต่นาย เมื่อผู้ที่ถวายอรรถและธรรมแด่พระราชายังมีอยู่ กาฬกะเสนาบดีกลับรับสินบนและตัดสินให้ผู้ที่ไม่เป็นเจ้าของได้ครอบครอง</p><p>พระโพธิสัตว์สงสารเขาจึงกล่าวว่า มาเถิดพ่อหนุ่ม เราจะช่วยวินิจฉัยคดีของท่านเอง แล้วพามนุษย์ผู้นั้นไปยังศาล ท่ามกลางประชาชนที่มาชุมนุมกัน พระโพธิสัตว์ได้ตัดสินให้เจ้าของที่แท้จริงเป็นผู้ชนะคดี ประชาชนต่างแซ่ซ้องสาธุการเสียงดังสนั่นไปทั่ว พระราชาได้ยินเสียงจึงตรัสถามว่า นั่นเสียงอะไร ราชบุรุษจึงกราบทูลว่า ขอเดชะ ธัมมธัชบัณฑิตได้ตัดสินคดีที่กาฬกะเสนาบดีตัดสินผิดให้ถูกต้อง เสียงนี้คือเสียงสาธุการของมหาชนที่นั่นพระเจ้าข้า.</p><p>พระราชาทรงโสมนัส จึงตรัสเรียกพระโพธิสัตว์มาถามว่า ท่านอาจารย์ ได้ยินว่าท่านได้ตัดสินคดีหรือ พระโพธิสัตว์กราบทูลว่า ข้าแต่มหาราช ถูกแล้วพระเจ้าข้า ท่านกาฬกะเสนาบดีตัดสินคดีผิดพลาด ข้าพระพุทธเจ้าจึงได้วินิจฉัยใหม่ พระราชาตรัสว่า นับแต่นี้ไป ขอให้ท่านจงตัดสินคดีเถิด เราจะได้สบายหู และประชาชนก็จะมีความสุขความเจริญ แล้วทรงขอร้องให้พระโพธิสัตว์รับตำแหน่งวินิจฉัยคดีเพื่อประโยชน์สุขของราษฎร</p><p>แม้พระโพธิสัตว์จะไม่ปรารถนาในตำแหน่งนี้ แต่ก็ต้องทำตามพระประสงค์ ตั้งแต่นั้นมาพระโพธิสัตว์ก็วินิจฉัยคดีด้วยความเป็นธรรม แต่กาฬกะเสนาบดีเมื่อไม่ได้รับสินบนก็เสื่อมลาภสักการะ จึงยุยงพระราชาให้ทรงบาดหมางกับพระโพธิสัตว์ว่า ข้าแต่มหาราช ธัมมธัชบัณฑิตปรารถนาราชสมบัติของพระองค์</p><p>พระราชาไม่ทรงเชื่อ ทรงห้ามว่าท่านอย่าพูดเช่นนั้น แต่เมื่อเสนาบดีกราบทูลซ้ำว่า หากพระองค์ไม่ทรงเชื่อ ขอจงทอดพระเนตรทางพระแกลในเวลาที่ธัมมธัชบัณฑิตมาเถิด แล้วจะเห็นว่าพระนครทั้งสิ้นถูกธัมมธัชบัณฑิตกำไว้ในเงื้อมมือของตน</p><p>พระราชาทรงทอดพระเนตรเห็นขบวนพวกลูกความของธัมมธัชบัณฑิตจำนวนมาก จึงทรงเข้าใจผิดว่าเป็นบริวารของธัมมธัชบัณฑิตทั้งหมด ด้วยความแหนงใจ พระองค์ตรัสถามกาฬกะเสนาบดีว่า เราจะทำอย่างไรดี เสนาบดีกราบทูลว่า ขอเดชะ ควรฆ่าธัมมธัชบัณฑิตเสียเถิดพระเจ้าข้า พระราชาตรัสว่า เรายังไม่เห็นความผิดร้ายแรง จะฆ่าเขาได้อย่างไร เสนาบดีกราบทูลว่า มีอุบายอย่างหนึ่งพระเจ้าข้า</p><p>พระราชาตรัสถามว่า อุบายอย่างไร เสนาบดีกราบทูลว่า ขอพระองค์ทรงบัญชาให้ธัมมธัชบัณฑิตทำงานที่เกินกำลังของมนุษย์ และเมื่อเขาทำไม่ได้ก็สำเร็จโทษเสียเถิด พระเจ้าข้า พระราชาตรัสถามว่า แล้วงานอะไรที่จะเกินกำลังของเขา เสนาบดีกราบทูลว่า ข้าแต่พระองค์ โดยปกติแล้ว สวนที่ปลูกในดินแข็งกว่าจะให้ผลก็ใช้เวลา 3-4 ปี ขอพระองค์ตรัสเรียกธัมมธัชบัณฑิตมาแล้วตรัสว่า ดูก่อนบัณฑิต เราได้ประพาสอุทยานเก่ามานานแล้ว บัดนี้ประสงค์จะประพาสอุทยานใหม่ พรุ่งนี้เราจะไปประพาสอุทยาน ท่านจงสร้างอุทยานให้เราเถิด ธัมมธัชบัณฑิตนั้นคงสร้างไม่ได้เป็นแน่ เมื่อนั้นพระองค์ก็จะสามารถสำเร็จโทษเขาได้</p><p>พระราชาตรัสเรียกพระโพธิสัตว์มาและตรัสตามอุบายที่กาฬกะเสนาบดีกราบทูลทุกประการ พระโพธิสัตว์ทราบว่าพระราชาถูกกาฬกะเสนาบดีผู้ไม่ได้รับสินบนยุยง จึงกราบทูลว่า ข้าเดชะ ข้าพระองค์จะจัดการให้เอง แล้วกลับไปพักผ่อนที่บ้าน ขณะที่กำลังครุ่นคิดอยู่บนที่นอน พิภพของท้าวสักกะก็ได้แสดงอาการร้อน ท้าวสักกะตรวจดูจึงรู้ความคิดของพระโพธิสัตว์ แล้วรีบเสด็จมายังห้องของพระโพธิสัตว์ ประทับยืนอยู่บนอากาศ แล้วตรัสถามว่า บัณฑิต ท่านกำลังคิดอะไรอยู่</p><p>พระโพธิสัตว์ถามว่า ท่านเป็นใคร ท้าวสักกะตอบว่า เราคือท้าวสักกะ พระโพธิสัตว์จึงเล่าเรื่องที่พระราชาให้สร้างอุทยานใหม่ และความกังวลว่าจะสร้างได้อย่างไร ท้าวสักกะตรัสว่า บัณฑิต ท่านอย่าคิดมากเลย เราจักเนรมิตอุทยานที่งดงามเหมือนสวนนันทวันและจิตรลดาให้ท่าน ท่านจะให้สร้างที่ไหน พระโพธิสัตว์ทูลว่า ขอจงสร้างที่นั่นเถิด ท้าวสักกะเนรมิตเสร็จแล้วก็เสด็จกลับเทพนคร</p><p>รุ่งขึ้น พระโพธิสัตว์เห็นอุทยานที่ปรากฏอยู่เบื้องหน้า จึงไปกราบทูลพระราชาว่า ข้าแต่มหาราช อุทยานสำหรับพระองค์สำเร็จแล้ว ขอจงเสด็จประพาสเถิด พระราชาเสด็จไปทอดพระเนตรอุทยานที่ล้อมรอบด้วยกำแพงสีดังหินย้อมสูง 18 ศอก มีประตูหอรบครบครัน ประดับด้วยหมู่ไม้นานาพรรณที่ผลิดอกออกผลสะพรั่ง จึงตรัสถามกาฬกะเสนาบดีว่า บัณฑิตได้ทำตามคำสั่งของเราแล้ว บัดนี้เราจะทำอย่างไรต่อไป</p><p>กาฬกะกราบทูลว่า ข้าแต่มหาราชเจ้า บัณฑิตสามารถสร้างอุทยานได้ในคืนเดียว จะไม่สามารถชิงราชสมบัติได้หรือ พระราชาตรัสถามว่า บัดนี้เราจะทำอย่างไรต่อไป เสนาบดีกราบทูลว่า ขอให้ทำสิ่งที่เกินวิสัยอย่างอื่นอีก พระเจ้าข้า ตรัสถามว่า สิ่งใด กาฬกะกราบทูลว่า ขอจงโปรดให้สร้างสระโบกขรณีที่แล้วด้วยแก้วเจ็ดประการเถิด พระราชารับว่า ดีละ แล้วตรัสเรียกพระโพธิสัตว์มา ตรัสว่า ดูก่อนอาจารย์ อุทยานท่านสร้างเสร็จแล้ว ท่านจงสร้างสระโบกขรณีที่แล้วด้วยแก้วเจ็ดประการให้สมควรแก่อุทยานนี้เถิด ถ้าไม่สามารถสร้างได้ ชีวิตท่านจะหาไม่</p><p>พระโพธิสัตว์กราบทูลว่า ข้าแต่มหาราช ข้าพระองค์สามารถจะสร้างถวายได้ พระเจ้าข้า ท้าวสักกะจึงเนรมิตสระโบกขรณีอันงดงาม มีท่าอาบน้ำร้อยหนึ่ง มีทางเดินคดเคี้ยวพันหนึ่ง ดารดาษไปด้วยดอกบัวห้าสี เหมือนกับสระโบกขรณีนันทาในสวรรค์ รุ่งขึ้นพระโพธิสัตว์ได้เห็นสระนั้นปรากฏแล้ว จึงกราบทูลพระราชาว่า ขอเดชะ ข้าพระพุทธเจ้าสร้างสระโบกขรณีเสร็จแล้วพระเจ้าข้า.</p><p>พระราชาทอดพระเนตรเห็นสระโบกขรณีนั้น จึงตรัสถามกาฬกะว่า เราจะทำอย่างไรต่อไป กาฬกะกราบทูลว่า ขอเดชะ พระองค์จงสั่งให้สร้างคฤหาสน์อันคู่ควรแก่อุทยานเถิด พระราชาตรัสว่า ท่านอาจารย์ บัดนี้ท่านจงสร้างคฤหาสน์ที่ทำจากงาช้างล้วน ให้สมควรแก่อุทยานนี้ และสระโบกขรณีเถิด หากสร้างไม่ได้ชีวิตของท่านจะหาไม่ ท้าวสักกะก็เนรมิตคฤหาสน์นั้นให้แก่พระโพธิสัตว์ รุ่งขึ้นพระโพธิสัตว์ทำคฤหาสน์นั้นให้ปรากฏแล้ว จึงกราบทูลพระราชา พระราชาทอดพระเนตรเห็นคฤหาสน์แล้ว ตรัสถามกาฬกะว่า บัดนี้เราจะทำอย่างไรต่อไป</p><p>กาฬกะกราบทูลว่า ข้าแต่มหาราช ขอพระองค์จงรับสั่งให้สร้างแก้วมณีอันสมควรแก่คฤหาสน์นั้นเถิด พระเจ้าข้า พระราชารับสั่งให้พระโพธิสัตว์มา ตรัสว่า บัณฑิต ท่านจงสร้างแก้วมณีอันสมควรแก่คฤหาสน์ที่ทำจากงานี้เถิด เราจักเดินเที่ยวด้วยแสงสว่างแห่งแก้วมณี หากท่านสร้างไม่ได้ ชีวิตของท่านจะไม่. ครั้งนั้น ท้าวสักกะก็เนรมิตแก้วมณีให้พระโพธิสัตว์ รุ่งขึ้นพระโพธิสัตว์ทำแก้วมณีนั้นให้ปรากฏแล้ว จึงกราบทูลพระราชา พระราชาทอดพระเนตรเห็นแก้วมณีนั้น ตรัสถามกาฬกะว่า บัดนี้เราจะทำอย่างไรต่อไป</p><p>กาฬกะกราบทูลว่า ข้าแต่มหาราช เห็นจะมีเทวดาคอยเนรมิตสิ่งที่ปรารถนาให้แก่พราหมณ์ธัมมธัชเป็นแน่ คราวนี้สิ่งใดที่เทวดาก็ไม่สามารถเนรมิตได้ ขอพระองค์จงรับสั่งสิ่งนั้นเถิด แม้เทวดาก็ไม่สามารถเนรมิตมนุษย์ผู้ประกอบด้วยองค์สี่ได้ เพราะฉะนั้น ขอพระองค์รับสั่งแก่ธัมมธัชว่า ท่านจงสร้างคนรักษาอุทยานที่ประกอบด้วยองค์สี่เถิด</p><p>พระราชาตรัสเรียกพระโพธิสัตว์มา แล้วตรัสว่า ดูก่อนอาจารย์ อุทยาน สระโบกขรณี และปราสาทที่แล้วด้วยงาช้าง และแก้วมณีสำหรับส่องแสงสว่างแก่ปราสาท ท่านสร้างให้เราเสร็จแล้ว บัดนี้ท่านจงสร้างคนรักษาอุทยานประกอบด้วยองค์สี่ ทำหน้าที่รักษาอุทยานแก่เราเถิด หากท่านสร้างไม่ได้ ชีวิตของท่านจะหาไม่</p><p>พระโพธิสัตว์กราบทูลว่า ขอจงยกหน้าที่นี้ไว้เถิด เมื่อข้าพระองค์ได้ จักรู้เอง จึงกลับไปบ้าน บริโภคอาหารอย่างดีแล้ว นอนตื่นขึ้นในตอนรุ่ง คิดรำพึงอยู่บนที่นอนว่า ท้าวสักกะเทวราชสามารถเนรมิตได้แต่สิ่งที่ตนเนรมิตได้ แต่คงไม่สามารถเนรมิตคนเฝ้าอุทยานที่ประกอบด้วยองค์สี่ได้ เมื่อเป็นเช่นนี้ การตายอย่างอนาถในป่านั่นแหละดีกว่าการตายในเงื้อมมือของผู้อื่น พระโพธิสัตว์จึงออกจากบ้านไปเข้าป่านั่งรำพึงถึงธรรมของสัตบุรุษ ณ โคนต้นไม้ต้นหนึ่ง ท้าวสักกะทราบเหตุนั้น จึงแปลงเป็นพรานป่าเข้าไปหาพระโพธิสัตว์ เมื่อจะตรัสถามความจึงกล่าวว่า ดูก่อนพราหมณ์ ท่านเป็นผู้ที่บอบบางประหนึ่งว่าจะไม่เคยเห็นความทุกข์ยากมาก่อนเลย ท่านนั่งซบเซาอยู่ผู้เดียวเหมือนคนกำพร้า ท้าวสักกะตรัสถามว่า ท่านคิดอะไรอยู่</p><p>พระโพธิสัตว์ได้สดับดังนั้น จึงกล่าวว่า ดูก่อนสหาย นั่นเป็นความจริง เราอยู่เป็นสุขแล้ว ได้จากบ้านเมืองมาสู่ป่า เราผู้เดียวเท่านั้นนั่งอยู่ใต้โคนต้นไม้ในป่านี้ ย่อมซบเซาเหมือนคนกำพร้า ท่านได้ถามว่า ท่านคิดเรื่องอะไร ข้าพเจ้าขอตอบแก่ท่านว่า ข้าพเจ้านั่งอยู่ที่นี่รำพึงถึงธรรมของสัตบุรุษผู้สงบ ผู้เป็นบัณฑิต คือพระพุทธเจ้า พระปัจเจกพุทธเจ้า และพระสาวกทั้งหลาย แท้จริงโลกธรรม 8 ประการนี้ คือ ลาภ เสื่อมลาภ ยศ เสื่อมยศ นินทา สรรเสริญ สุข ทุกข์ แต่สัตบุรุษทั้งหลาย ถูกโลกธรรม 8 นี้กระทบย่อมไม่หวั่นไหว ธรรมของสัตบุรุษอันได้แก่ ความไม่หวั่นไหวในโลกธรรม 8 นี้ ข้าพเจ้านั่งระลึกถึงธรรมนี้ด้วยประการฉะนี้</p><p>ลำดับนั้นท้าวสักกะจึงตรัสถามว่า ดูก่อนพราหมณ์ เมื่อเป็นเช่นนี้ เหตุใดท่านจึงนั่งอยู่ที่นี่เล่า พระโพธิสัตว์ตอบว่า พระราชารับสั่งให้หาบุคคลเช่นนั้นได้ จึงคิดว่าจะมีประโยชน์อะไรด้วยความตายในเงื้อมมือของผู้อื่น เราจักเข้าป่าไปตายอย่างอนาถ จึงได้มานั่งอยู่ที่นี่ ท้าวสักกะตรัสว่า ดูก่อนพราหมณ์ เราคือท้าวสักกะ เราเนรมิตสวนให้ท่านแล้ว แต่ไม่สามารถจะเนรมิตผู้รักษาสวนซึ่งประกอบด้วยองค์สี่ได้ ช่างกัลบกผู้แต่งพระเกศาของพระราชาชื่อว่า ฉัตตปาณี เป็นผู้ประกอบด้วยองค์สี่ เมื่อมีความต้องการผู้รักษาสวน ท่านจงกราบทูลให้ทรงแต่งตั้งช่างกัลบกนั้นเป็นผู้รักษาสวนเถิด</p><p>ท้าวสักกะเทวราชประทานโอวาทแก่พระโพธิสัตว์แล้ว ทรงปลอบโยนว่า อย่ากลัวเลย แล้วเสด็จกลับสู่เทพบุรีของพระองค์ พระโพธิสัตว์กลับไปบ้าน บริโภคอาหารแล้วไปถึงประตูพระราชวัง พบฉัตตปาณีที่ประตูพระราชวังนั้น จับมือฉัตตปาณีแล้วถามว่า สหายฉัตตปาณี ได้ข่าวว่าท่านประกอบด้วยองค์สี่หรือ เมื่อฉัตตปาณีถามว่า ใครเป็นผู้บอกท่านว่า ข้าพเจ้าประกอบด้วยองค์สี่ พระโพธิสัตว์ตอบว่า ท้าวสักกะเทวราช ฉัตตปาณีถามว่า เหตุไรจึงบอก พระโพธิสัตว์จึงเล่าเรื่องทั้งหมดว่า บอกด้วยเหตุนี้ ฉัตตปาณีกล่าวว่า ถูกแล้วข้าพเจ้าเป็นผู้ประกอบด้วยองค์สี่</p><p>ลำดับนั้น พระโพธิสัตว์จึงจับมือฉัตตปาณีไปเฝ้าพระราชา กราบทูลว่า ข้าแต่มหาราช ฉัตตปาณีเป็นผู้ประกอบด้วยองค์สี่ เมื่อมีความต้องการผู้รักษาสวน ขอจงทรงตั้งฉัตตปาณีนี้เป็นผู้รักษาสวนเถิด พระเจ้าข้า พระราชาตรัสถามฉัตตปาณีว่า ได้ยินว่าท่านเป็นผู้ประกอบด้วยองค์สี่หรือ กราบทูลว่า ถูกแล้ว พระเจ้าข้า พระราชาตรัสถามว่า ท่านเป็นผู้ประกอบด้วยองค์สี่คืออะไรบ้าง ฉัตตปาณีทูลว่า:</p><blockquote class=
  </div>
</body>
</html>

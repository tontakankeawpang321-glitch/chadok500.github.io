
<!DOCTYPE html>
<html lang="th">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>จุลลนารทกัสสปชาดก ว่าด้วย พิษ เหว เปือกตม และอสรพิษ</title>
  <link href="https://fonts.googleapis.com/css2?family=Taviraj:wght@400;500;600&display=swap" rel="stylesheet">
  <style>
    body {
      font-family: 'Taviraj', 'Times New Roman', serif;
      background-color: #ffffff;
      color: #333;
      margin: 0;
      padding: 40px 20px;
      line-height: 1.8;
      font-size: 18px; 
    }
    .container {
      max-width: 800px;
      margin: 0 auto;
    }
    h1 {
      text-align: center;
      font-weight: 600;
      font-size: 32px;
      margin-bottom: 10px;
      color: #333;
    }
    h2 {
      text-align: center;
      font-weight: 400;
      font-size: 20px;
      margin-top: 0;
      margin-bottom: 30px;
      color: #555;
    }
    .audio-wrapper {
      border: 1px solid #ddd;
      border-radius: 8px;
      padding: 15px;
      margin-bottom: 40px;
      background-color: #fcfcfc;
      text-align: center;
      box-shadow: 0 1px 3px rgba(0,0,0,0.05);
    }
    .download-link {
      display: block;
      text-align: center;
      font-size: 14px;
      color: #666;
      margin-bottom: 10px;
      text-decoration: none;
    }
    audio {
      width: 100%;
      max-width: 500px;
      height: 40px;
    }
    p {
      text-indent: 3em;
      margin-bottom: 25px;
      text-align: justify;
      word-break: break-word;
    }
    p.moral {
      font-weight: 500;
      color: #444;
    }
    @media (max-width: 600px) {
      body {
        padding: 20px 15px;
        font-size: 16px;
      }
      h1 {
        font-size: 24px;
      }
      h2 {
        font-size: 16px;
      }
      p {
        text-indent: 2em;
      }
    }
  </style>
</head>
<body>
  <div class="container">
     <div class="audio-wrapper">
      <a
        class="download-link"
        href="https://drive.google.com/uc?export=download&id="
        target="_blank"
        rel="noopener"
      >
        ↓ ดาวน์โหลดเสียงนี้
      </a>

      <iframe
        class="drive-audio"
        src="https://drive.google.com/file/d//preview"
        allow="autoplay"
        loading="lazy"
      ></iframe>
    </div>
    <h1>จุลลนารทกัสสปชาดก ว่าด้วย พิษ เหว เปือกตม และอสรพิษ</h1><p>พระศาสดา เมื่อประทับอยู่ ณ พระเชตวันมหาวิหาร ทรงปรารภการประเล้าประโลมของสาวเทื้อ จึงตรัสพระธรรมเทศนานี้.</p><p>เรื่องมีอยู่ว่า มีธิดาของสกุลชาวกรุงสาวัตถีผู้หนึ่ง อายุราว ๑๕-๑๖ ปี เป็นหญิงรูปงาม แต่ไม่มีใครมาสู่ขอ มารดาจึงคิดอุบายล่อภิกษุรูปหนึ่งให้สึกมาเป็นสามีของบุตรสาว</p><p>ขณะนั้น มีกุลบุตรชาวสาวัตถีรูปหนึ่งบวชในพระศาสนา แต่ละทิ้งสิกขาบท มัวแต่ประดับกาย มหาอุบาสิกาผู้มารดาของหญิงสาวสังเกตเห็นว่าภิกษุรูปนี้ดูน่าจะเกลี้ยกล่อมได้ จึงนิมนต์ให้มาฉันภัตตาหารที่บ้านของตน และขอให้มาเป็นประจำ ภิกษุรูปนั้นก็ไปตามนั้นจนเกิดความคุ้นเคย</p><p>วันหนึ่ง มารดาของหญิงสาวพูดขึ้นในระยะที่ภิกษุได้ยินว่า "ที่บ้านนี้มีข้าวของพอประมาณ แต่ไม่มีบุตรชายหรือลูกเขยมาช่วยดูแล" ภิกษุได้ยินแล้วก็รู้สึกคล้อยตาม</p><p>มารดาสั่งให้ธิดาไปยั่วยวนภิกษุหนุ่มนั้น ด้วยความที่ยังอ่อนวัยและกิเลสครอบงำ ภิกษุหนุ่มนั้นจึงไม่อาจดำรงพรหมจรรย์อยู่ได้ และคิดจะสึก จึงไปกราบเรียนพระอุปัชฌาย์อาจารย์ พระอาจารย์จึงนำท่านไปเฝ้าพระศาสดา</p><p>พระศาสดาทรงทราบเรื่องแล้ว ตรัสว่า "ดูก่อนภิกษุ แม้ในครั้งก่อน หญิงคนนี้ก็เคยทำให้พรหมจรรย์ของเธอเสื่อมเสียอย่างมาก เธอยังจะมาสึกเพราะนางคนเดิมอีกหรือ" จากนั้นจึงทรงนำอดีตนิทานมาแสดง ดังนี้</p><p>ในอดีตกาล เมื่อพระเจ้าพรหมทัตเสวยราชสมบัติในกรุงพาราณสี พระโพธิสัตว์ได้เกิดในตระกูลพราหมณ์ มีทรัพย์สมบัติมาก ต่อมาภรรยาของท่านเสียชีวิตลง ท่านจึงคิดว่า ชีวิตนี้ไม่เที่ยงแท้ จึงออกบวชเป็นฤๅษีพร้อมกับลูกชายในป่าหิมพานต์ บำเพ็ญเพียรจนได้ฌานอภิญญา มีหัวเผือกหัวมันเป็นอาหาร</p><p>ครั้งหนึ่ง พวกโจรเข้าปล้นหมู่บ้านและจับผู้คนเป็นเชลย ในกลุ่มเชลยนั้นมีหญิงสาวสวยคนหนึ่งคิดอุบายหนีรอดมาได้ และหลบหนีเข้าไปในป่าจนถึงอาศรมของสองพ่อลูกดาบส</p><p>ขณะที่พระโพธิสัตว์ไปหาผลไม้ในป่า หญิงสาวได้ยั่วยวนดาบสหนุ่มผู้เป็นลูกชายจนทำลายศีลของเขาได้สำเร็จ นางชวนดาบสหนุ่มกลับไปอยู่บ้านเมืองด้วยกัน ดาบสหนุ่มเห็นดีด้วย แต่บอกว่าจะรอมารดาของตนกลับมาก่อน</p><p>หญิงสาวคิดว่า ดาบสหนุ่มนี้ยังเด็กไม่รู้ความ แต่บิดาของเขาแก่แล้ว หากกลับมาเห็นเรื่องราวเข้าอาจจะลงโทษตน จึงตัดสินใจหนีไปก่อน โดยบอกสถานที่นัดพบในเมือง ดาบสหนุ่มเสียใจมากที่หญิงสาวจากไป จึงไม่ทำวัตรปฏิบัติเหมือนเคย เอาผ้าคลุมศีรษะซบเซาอยู่ในบรรณศาลา</p><p>เมื่อพระโพธิสัตว์ผู้เป็นบิดากลับมาจากป่า เห็นรอยเท้าหญิงสาว และเห็นลูกชายเสียใจอยู่ ก็ทราบได้ทันทีว่าลูกชายเสียพรหมจรรย์แล้ว จึงเข้าไปหาแล้วกล่าวคาถาถามว่า</p><blockquote class="thai"><p>ฟืนเจ้าก็มิได้หัก น้ำเจ้าก็มิได้ตักเอามา</p><p>แม้กองไฟเจ้าก็มิได้ก่อให้ลุกโพลง</p><p>เหตุไรหนอเจ้าจึงเป็นเหมือนคนโง่เขลานอนซบเซาอยู่?</p></blockquote><p>ดาบสหนุ่มได้ยินคำของบิดา จึงลุกขึ้นกราบ และแจ้งความประสงค์ที่จะกลับไปอยู่ในหมู่บ้านมนุษย์ ขอให้บิดาช่วยสอนขนบธรรมเนียมการอยู่ร่วมกับชาวโลก ดังคาถาว่า</p><blockquote class="thai"><p>ข้าแต่คุณพ่อกัสสปะ ผมอดทนอยู่ในป่าลำบาก ผมจะขอลาคุณพ่อไป</p><p>การอยู่ในป่าลำบาก ผมปรารถนาจะไปสู่บ้านเมือง</p><p>ข้าแต่คุณพ่อผู้เป็นดุจพรหม ผู้ออกจากป่านี้ไปอยู่ ณ ชนบทใดๆ</p><p>จะพึงศึกษาขนบธรรมเนียมที่ชาวชนบทเขาประพฤติกันอย่างไร</p><p>ขอคุณพ่อจงพร่ำสอนขนบธรรมเนียมนั้นแก่ผมด้วยเถิด</p></blockquote><p>พระโพธิสัตว์จึงกล่าวสอนลูกชายถึงอันตรายต่างๆ ของชีวิตฆราวาส ดังคาถาว่า</p><blockquote class="thai"><p>ถ้าเจ้าละป่า เหง้ามันและผลไม้ในป่า พึงพอใจอยู่ในบ้านเมือง เจ้าจง</p><p>สำเหนียกจารีตของชนบทนั้นของเราไว้</p><p>เจ้าจงอย่าเสพของมีพิษ จงเว้นเหวโดยเด็ดขาด อย่าจมอยู่ในเปือกตม</p><p>ในที่ใกล้อสรพิษ จงเตรียมตัวให้พร้อม</p></blockquote><p>ดาบสหนุ่มไม่เข้าใจความหมายโดยย่อของบิดา จึงถามว่า</p><blockquote class="thai"><p>ผมขอถาม คุณพ่อกล่าวอะไรว่าเป็นพิษ เป็นเหว เป็นเปือกตม</p><p>เป็นอสรพิษของพรหมจรรย์ ผมถามแล้ว ขอคุณพ่อโปรดบอกความ</p><p>ข้อนั้นแก่ผมเถิด?</p></blockquote><p>พระโพธิสัตว์ดาบสจึงพยากรณ์แก่บุตรว่า</p><blockquote<p>ดูก่อนพ่อนารทะ น้ำดองในโลกเขาเรียกชื่อว่าสุรา สุรานั้นทำใจให้ฮึกเหิม</p><p>มีกลิ่นหอม ทำให้พูดมาก มีรสหวานแหลมปานน้ำผึ้ง พระอริยะ</p><p>ทั้งหลายกล่าวสุรานั้นว่า เป็นพิษของพรหมจรรย์</p></blockquote><blockquote class="thai"><p>ดูก่อนพ่อนารทะ หญิงในโลกย่อมย่ำยีบุรุษผู้ประมาทแล้ว หญิงเหล่านั้น</p><p>ย่อมจูงจิตของบุรุษไป เหมือนลมพัดปุยนุ่นที่หล่นจากต้นไป ฉะนั้น</p><p>นี่บัณฑิตกล่าวว่า เป็นเหวของพรหมจรรย์</p></blockquote><blockquote class="thai"><p>ดูก่อนพ่อนารทะ ลาภ สรรเสริญ สักการะ และการบูชาในตระกูล</p><p>อื่นๆ นี่บัณฑิตกล่าวว่า เป็นเปือกตมของพรหมจรรย์</p></blockquote><blockquote class="thai"><p>ดูก่อนพ่อนารทะ พระราชาผู้เป็นใหญ่ครอบครองแผ่นดินนี้ เจ้าอย่าเข้าไป</p><p>ใกล้พระราชาผู้เป็นใหญ่ เป็นจอมมนุษย์เช่นนั้น</p><p>ดูก่อนพ่อนารทะ เจ้าอย่าเที่ยวไปใกล้บาทมูลแห่งพระราชาทั้งหลาย ผู้เป็น</p><p>อิสระและเป็นอธิบดีเหล่านั้น พระราชนั้น บัณฑิตกล่าวว่า เป็นอสรพิษของ</p><p>พรหมจรรย์</p></blockquote><blockquote class="thai"><p>บุคคลผู้ต้องการอาหารในเวลาอาหาร พึงเข้าไปใกล้เรือนใด พึงรู้กุศล</p><p>คือ อโคจร ๕ ที่ควรเว้นในสกุลนั้น แล้วพึงเที่ยวแสวงหาอาหารใน</p><p>เรือนนั้น บุคคลเข้าไปสู่ตระกูลอื่นเพื่อปานะ หรือโภชนะแล้ว พึงรู้จัก</p><p>ประมาณบริโภคแต่พอควร และไม่พึงใส่ใจในรูปหญิง</p></blockquote><blockquote class="thai"><p>เจ้าจงเว้นให้ห่างไกลซึ่งการตั้งคอกโค ร้านขายสุรา คนเกเร ที่ประชุม</p><p>และขุมทรัพย์ทั้งหลาย เหมือนบุคคลผู้ไปด้วยยาน เว้นหนทางอันไม่</p><p>ราบเรียบ ฉะนั้น</p></blockquote><p>เมื่อบิดากำลังกล่าวสอนอยู่นั้น ดาบสหนุ่มก็กลับได้สติและตั้งใจแน่วแน่ว่าจะไม่กลับไปสู่โลกมนุษย์อีก บิดาจึงสอนวิธีเจริญเมตตาภาวนาให้ สองพ่อลูกดาบสต่างตั้งมั่นอยู่ในฌานจนกระทั่งสิ้นชีวิต ก็ได้ไปบังเกิดในพรหมโลก</p><p>พระศาสดา ครั้นทรงนำพระธรรมเทศนานี้มาแสดงแล้ว ทรงประชุมชาดกว่า นางกุมาริกานี้ได้มาเป็นนางสาวเทื้อในบัดนี้ ดาบสกุมารได้เป็นภิกษุผู้กระสัน และดาบสผู้เป็นบิดาคือเราตถาคตนั่นเองแล</p><p class="moral">คติธรรมจากเรื่องนี้สอนให้รู้ว่า บัณฑิตควรพึงระมัดระวังสิ่งที่เป็นภัยต่อพรหมจรรย์ ทั้งจากสุรา นารี ลาภสักการะ และการเข้าใกล้ผู้มีอำนาจ ที่อาจนำมาซึ่งความเสื่อมเสีย และควรสำรวมกาย วาจา ใจ แม้อยู่ในสังคมโลก จบ</p>
  </div>
</body>
</html>
